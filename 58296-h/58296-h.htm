<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=utf-8" />
 <title>
  L'anatra, di Carlo A. Gonin
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2; text-align: justify;}
.center {text-align: center; text-indent: 0;}

div.booktitle {page-break-before: always; padding: 3em;}
div.titlepage {text-align: center; margin: 0 5%; padding: 2em 0; page-break-before: always; page-break-after: always;}
div.titlepage p {text-align: inherit;}
div.verso {text-align: center; padding-top: 2em; font-size: 95%; margin: 0 10%;}
div.verso p {text-align: inherit;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}

.sx {float: left; margin-left: 1em; width: 46%; padding: 0;}
.dx {float: right; margin-right: 1em; width: 46%; padding: 0;}
.sync {clear: both;}

h1,h2,h3 {text-align: center; font-style: normal;
font-weight: normal; line-height: 1.5;}
h1 {font-size: 150%;}
h2 {font-size: 140%; margin-top: 1em; margin-bottom: 2em; page-break-before: avoid;}
h3 {font-size: 120%;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.mid {width: 50%; margin-left: 25%; margin-right: 25%;}
hr.silver {width: 90%; margin-left: 5%; margin-right: 5%; border-top: none; border-right: none; border-bottom: thin solid silver; border-left: none;}
@media handheld {
hr.silver {display: none;}
}

a.tag {vertical-align: .3em; font-size: .8em; font-style: normal;  font-weight: normal; text-decoration: none; padding-left: .1em;  line-height: 0em; white-space: nowrap;}
div.footnotes {page-break-before: always; font-size: 90%; padding-top: 3em;}
.footnotes h2 {margin-bottom: 2em; font-size: 115%;}
div.footnote {margin-left: 2.5em; margin-right: 2em;}
div.footnote>:first-child {margin-top: 1em;}
div.footnote .label {display: inline-block; width: 0em; text-indent: -2.5em; text-align: right;}

.pagenum  {position: absolute; right: 2%; font-style: normal; font-weight: normal; text-decoration: none; font-size: 65%; text-align: right; color: #999999; background-color: #ffffff; clear: left;}

.pad4 {margin-top: 4em;}
.pad2 {margin-top: 2em;}

.large {font-size: 115%;}
.x-large {font-size: 130%;}
.main-t {font-size: 200%;}
.smcap {font-variant: small-caps;}

ul {list-style-type: none; line-height: 1.2em;}

table {margin: auto; border-collapse: collapse;}
.indice {width: 80%; line-height: 1em; margin-top: 2em;}
.indice td {vertical-align: top; padding-left: 1.5em; text-indent: -1em;}
.indice td.cap {text-align: right; vertical-align: top; white-space: nowrap;}
.indice td.pag {text-align: right; vertical-align: bottom; white-space: nowrap;}

.figcenter {text-align: center; margin: 1em auto; clear: both; max-width: 100%;}

img {max-width: 100%; height:auto;}

.caption {text-align: center; font-size: 85%; text-indent: 0; margin: 0.25em 0;}

.tnote {background-color: #f7f1e3; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%; margin-bottom: 1em;}
.tnote p {padding: 0 1em;}
.covernote {visibility: hidden; display: none;}
@media handheld {
  .covernote {visibility: visible; display: block;}
}

    </style>
  </head>
<body>


<pre>

The Project Gutenberg EBook of L'anatra, by Carlo A. Gonin

This eBook is for the use of anyone anywhere in the United States and most
other parts of the world at no cost and with almost no restrictions
whatsoever.  You may copy it, give it away or re-use it under the terms of
the Project Gutenberg License included with this eBook or online at
www.gutenberg.org.  If you are not located in the United States, you'll have
to check the laws of the country where you are located before using this ebook.

Title: L'anatra
       Allevamento per la produzione della carne

Author: Carlo A. Gonin

Release Date: November 17, 2018 [EBook #58296]

Language: Italian

Character set encoding: UTF-8

*** START OF THIS PROJECT GUTENBERG EBOOK L'ANATRA ***




Produced by Barbara Magni, Rosemarie della Scala and the
Online Distributed Proofreading Team at http://www.pgdp.net
(original images from Biblioteca Scolastica - Istituto
Tecnico Agrario "G. Garibaldi", Roma)






</pre>


<div class="booktitle">
<h1>
L'ANATRA
</h1>
</div>

<hr class="silver" />

<div class="titlepage">
<p class="large">
CARLO A. GONIN
</p>

<p class="pad2 main-t">
L'ANATRA
</p>

<p class="pad2 large">
Allevamento per la produzione della carne
</p>

<p class="pad4">
CATANIA<br />
FRANCESCO BATTIATO — EDITORE<br />
1921
</p>
</div>

<div class="verso">
<hr class="mid" />
<p>
PROPRIETÀ LETTERARIA
</p>

<p>
Off. Tipogr. del <span class="smcap">Giornale degli Allevatori</span> — Catania
</p>
<hr class="mid" />
</div>

<div class="somm">
<hr />
<p class="center x-large"><a href="#indice" id="indfront">INDICE</a></p>
<hr />
</div>

<div class="chapter">
<p>
<span class="pagenum" id="Page_1">[1]</span>
</p>

<h2 id="prototipo">L'anatra prototipo dei volatili per industria</h2>
</div>

<p>
Un sagace avicultore italiano scriveva recentemente
che se l'allevamento razionale dei polli può
dare in Italia guadagni elevatissimi, quello dei palmipedi
e delle anatre specialmente produrrebbe degli
utili anche superiori; e facendo la supposizione
che tre milioni di contadini tenessero quattro femmine
di buona razza con un maschio, ognuno di loro
avrebbe dai 150 ai 200 anatrotti all'anno, macellabili
a due mesi o due e mezzo d'età. Risultato: 450 a
600 milioni di capi che a 2 chilogr. ciascuno costituirebbero
900 milioni ad un miliardo e più di chilogrammi
di carne, ed ossa, ben inteso; ora, questi,
convertiti in moneta corrente, se non sonante, darebbero
la bellezza di 3600 a 4800 milioni di lire italiane.
</p>

<p>
Non trovo esagerazione in questi calcoli, anzi in
taluni si rimane perfino un po' al disotto della realtà,
poichè una femmina di buona razza non darà mai
meno di 60 uova, quindi per quattro femmine 240
uova, ed anche deducendo le perdite possibili nello
<span class="pagenum" id="Page_2">[2]</span>
allevamento si avrebbero sempre più della cifra suindicata
di anatrotti; il guaio si è, a mio avviso, che
i tre milioni di contadini italiani decisi a mettersi
sulla buona strada non si rinverrebbero facilmente,
e ritengo che lo stesso autore dell'articolo non si farà
troppe illusioni in proposito. Quanti ve ne sono come
quello che al buon Pascal, uscì fuori a dire che le
sue anatre mangiavano più del majale, quindi dava
la preferenza a quest'ultimo! ce lo racconta lui, il
grande scrittore allevatore nel suo «Anatre ed oche
da prodotto».
</p>

<p>
Ed è questa erronea convinzione tenacemente conficcata
nella materia cerebrale dei nostri buoni villici,
nella gran maggioranza almeno, che li rende
apatici se non ostili; essi tengono assai più volentieri
i polli, le oche, i tacchini che si procurano da se
stessi se non tutto, quasi tutto il nutrimento, mentre
alle anatre bisogna provvederlo nella massima parte.
Ma non calcolano, che un anatrotto di buona razza
in poche settimane, se ben nutrito è vendibile, per
cui in confronto ai polli, grazie al suo rapido sviluppo,
viene a consumare assai meno. Egli queste
cose le ignora ed in fin dei conti non è tanto da biasimare
se nessuno gli insegna come dovrebbe fare
per guadagnare con la pollicoltura; dove sono gl'istituti
governativi dove si formino degli allievi capaci
di diffondere le buono pratiche fra le popolazioni
agricole?
</p>

<p>
Eppure governanti ed economisti ci rintronano
gli orecchi col solito ritornello dell'immenso bisogno
di lavorare d'intensificare la produzione; ma mentre
vi sono numerose scuole ed istituti per certe industrie
<span class="pagenum" id="Page_3">[3]</span>
e qualcosa si è fatta anche per quella chiave
di volta della nostra produzione che è l'agricoltura
per l'allevamento degli animali da cortile che condotto
con sistemi meno empirici darebbe dei risultati
sorprendenti, è una miseria, una ridicolezza quanto lo
Stato ha fatto fin'ora in materia d'insegnamento pratico.
</p>

<p>
Un'altra questione che rattiene molti dal dedicarsi
all'allevamento dell'anatra è quella dell'acqua,
la maggioranza credendo che per vivere e prosperare
il palmipede ne abbia assoluto bisogno. Scorrendo
queste pagine il lettore vedrà come se l'acqua
è un elemento utile, in certi casi non è affatto indispensabile
ed in altri è anzi contrario.
</p>

<p>
L'anatra è fra i diversi volatili domestici quello
che per rapida e forte produzione di carne risponde
meglio d'ogni altra all'interesse dell'allevatore; il
colombo la precede bensì sviluppandosi in venti giorni
ma poi rallenta mentre l'anatra progredisce continuamente
in modo meraviglioso fino a due mesi, epoca
in cui è già abbastanza grossa per esser mangiabile
e di un bel volume. L'oca non si trova in simili condizioni
fino a che non abbia sette od otto mesi d'età,
un galletto delle migliori razze da carne ha bisogno
di almeno tre mesi e così il tacchino è assai lento
nel suo sviluppo in confronto al nostro palmipede.
</p>

<p>
Oltre al crescere costantemente mangiando di
continuo, l'anatra offre pure il vantaggio di approfittare
di tutti gli alimenti che le si presentano; essa
rappresenta nella categoria dei piccoli animali domestici
ciò che è il maiale in quella del grosso bestiame
e forma, per tutte le qualità che le si riconoscono
il prototipo dei volatili industriali.
</p>

<p>
<span class="pagenum" id="Page_4">[4]</span>
</p>

<p>
Non tutte le anatre però sono ugualmente precoci
come non tutte hanno le stesse buone qualità;
le comuni, ad esempio, sono rimaste appena nella
mediocrità per corporatura e per produzione di carne
ed uova, mentre in seguito a cure intelligenti, ad un
lungo lavoro di selezione non mancano le razze che
raggiungono in poco tempo un volume straordinario
con carne assai più bianca, delicata, abbondante e
danno una quantità d'uova ben superiore all'ordinario.
</p>

<p>
Se la nostra gente di campagna sapesse come
selezionando ed incrociando con razze pregiate le
anatre comuni, come distribuendo un'alimentazione
più razionale potrebbe migliorare i suoi animali ed
accrescerne la produzione non direbbe più che l'anatra
mangia ad ufo; ma salvo poche eccezioni, in generale
i nostri contadini ignorano queste cose o non
vi prestan fede.
</p>

<p>
È dunque alla classe di persone più elevate che
il presente lavoro è specialmente dedicato; lungi da
me l'idea di consigliare le colossali speculazioni americane
ed inglesi d'allevamento intensivo, ciò da noi
non potrebbe riuscire e neanche lo si è tentato finora
in altri paesi dove avrebbe migliori probabilità,
ma ho in pari tempo l'intima convinzione che non
pochi sarebbero in grado d'intraprendere e praticare
in modeste proporzioni l'allevamento dell'anatrotto
precoce e dell'anatra di razza per la riproduzione
ricavandone un ottimo frutto, ciò che appunto ho
cercato di addimostrare in queste pagine, ed, in ogni
caso, di divulgare le cognizioni fra quanti potrebbero
trovare un reale profitto e non lo fanno, per ignoranza
o per ignavia.
</p>

<div class="chapter">
<p>
<span class="pagenum" id="Page_5">[5]</span>
</p>

<h2 id="caratteri">Caratteri generali dell'anatra</h2>
</div>

<p>
Le anatre formano la numerosa famiglia delle
<i>Anatidae</i>, suddivisa in quattro sotto-famiglie, di cui
le prima, le <i>Anatinae</i> (anatre nuotatrici) è la sola
che interessi veramente l'allevatore.
</p>

<p>
Queste ultime si distinguono per le loro gambe
corte e poste molto indietro nel corpo, per cui la
camminatura riesce alquanto goffa e titubante ed è
solo sull'acqua che spiegano una certa grazia solcando
il liquido elemento per tuffarvisi alla caccia di insetti
od altri piccoli animali che lo popolano, nel far che
immergono verticalmente la parte anteriore del corpo
mentre quella posteriore riman fuori dell'acqua; agitando
le zampe esse riescono a mantenere il perfetto
equilibrio. Questa parziale immersione è comune
a tutte le anatre appartenenti alla sotto-famiglia delle
nuotatrici e si estende pure al cigno, mentre quelle
della seconda sotto-famiglia s'immergono completamente
alla ricerca del nutrimento e vengono chiamate
anatre tuffatrici; ma di queste ultime noi non abbiamo
da occuparci come trascurammo affatto le rimatrici
e le anatre d'albero.
</p>

<p>
Le ali dell'anatra nuotatrice sono piuttosto corte
ed assai larga è la coda, relativamente; il piumaggio
è fitto e liscio e possiede la proprietà di non lasciar
penetrar l'acqua. Il becco, dice il Brehm, lungo quasi
sempre quanto la testa è piatto; sui bordi è guarnito
da una fila di piccole lame salienti delle quali quelle
della parte superiore del becco superiore entrano in
<span class="pagenum" id="Page_6">[6]</span>
altrettanto nell'inferiore; esso è ancora perfezionato
dalla lingua grande, carnosa e sensibile, dai bordi
carnei, formando così un filtro perfetto che offre la
possibilità di separare il minimo pezzettino di cibo
dalle materie non commestibili che questo può racchiudere.
È simile disposizione speciale, comune a
tutte le anatre, oche e cigni, che ha dato il nome
di lamellirostri sotto il quale sono classificati tali palmipedi.
Nella zampa e nella seconda sezione di essa
il pollice è contornato da una membrana della quale
la prima sezione è sprovvista.
</p>

<p>
Nel maschio dell'anatra la livrea, durante la stagione
degli amori, è in tutto il suo splendore, esso
ne riveste una più modesta, una volta questa stagione
trascorsa.
</p>

<p>
Por la natura speciale di questo lavoro non posso
internarmi nella descrizione illustrativa di tutte le
specie conosciute di anatre, che non sono poche, dovendo
limitarmi a trattar solo quanto si riferisce alle
razze di massimo prodotto, per cui lascio da parte
oltre alle Arzavole maggiori e minori, le vezzose anatre
Mandarine e della Carolina, la Labrador, la
Casarca, la Cadorna, la Mignon ed altre ancora, che
pure hanno una certa importanza ma il cui allevamento
è assai limitato e generalmente solo per diletto.
</p>

<p>
La maggior parte delle anatre che si allevano
in Europa trae la sua origine dal Germano reale,
alcune altre provengono dall'India, dalla Cina, dall'America
Meridionale.
</p>

<p>
Il Germano reale (<i>Anas boschas</i>) nell'autunno,
lascia le nordiche regioni per venir a svernare sui
laghi, sulle paludi, sui fiumi d'Italia e di vari altri
<span class="pagenum" id="Page_7">[7]</span>
paesi; prima di partire queste anatre selvatiche si
radunano a frotte numerose e viaggiano di conserva
ma appena giunte da noi sono presi di mira dai cacciatori
che escogitano tutti i mezzi per ucciderle,
conoscendone il valore delle carni saporite; fucile o
spingarda, richiami, <i>stampi</i>, reti tese ad una certa
altezza o tenute ferme mediante pesci sott'acqua ad
una giusta profondità, con l'aiuto del cane o senza,
su galleggianti dissimulanti, <i>all'aspetto</i> in riva od
un'acqua corrente o ferma, tutti i sistemi sono messi
in opra per ricevere in malo modo le immigranti.
</p>

<p>
Ma l'anatra selvatica ha i suoi per deludere quelli
dei cacciatori nelle loro più raffinate combinazioni;
scaltre e diffidenti le anatre hanno un servizio di
vigilanza speciale che non di rado lascia con tanto
di naso i discepoli di S. Uberto. E quelle che sono
riuscite a scampare dai vari tranelli riprendono il
volo al principio della primavera per ritornare al
Nord dove vanno a riprodursi; alcune però si fermano
nelle nostre regioni, si accoppiano e nidificano
pure da noi, ma sono la minoranza.
</p>

<p>
La livrea del maschio è bellissima durante la
stagione invernale fino a quanto dura l'epoca della
riproduzione, questa terminata e cioè da Maggio a
Novembre cambia e diventa quasi uguale a quella
assai dimessa della femmina.
</p>

<p>
Il piumaggio della testa e del collo è di un bel
verde smeraldo, un collar bianco non completamente
chiuso separa la testa dal collo; il petto è bruno castano,
la schiena è di color bruno verso il collo e finisce
in grigio sporco verso la parte estrema del corpo; le
ali sono adorne di striscie nere dai riflessi verde violaceo
<span class="pagenum" id="Page_8">[8]</span>
scuro, brillante; queste strisce dette anche <i>Specchi</i>,
sono contornate da una striscia bianca cui ne segue
una nera; il becco è verdastro punteggiato di nero;
le zampe sono giallo-arancione.
</p>

<p>
La femmina è modestamente rivestita di penne
color bruno grigiastro uniforme salvo nelle ali, colorate
come quelle del maschio ma con lo specchio
meno vistoso.
</p>

<p>
Una caratteristica del Germano reale che si ripete
in tutte le anatre da esso derivanti, è quel ciuffetto
di quattro penne arricciate della coda, nel solo maschio
però; nei maschi della Corritrice indiana e della
Muschiata tale distintivo non è affatto visibile.
</p>

<p>
La femmina fa da dieci a sedici uova color olivastro,
che cova durante 26 o 28 giorni, in Aprile o
Maggio, i piccini nascendo sono nero verdastro sulla
schiena e giallo sporco sul ventre. Catturati, questi
ultimi si addomesticano facilmente ma non raggiungono
un peso molto superiore a quello dell'anatra
selvatica, che è di un chilogrammo e mezzo, se non
ad una seconda e terza riproduzione in domesticità
in cui il peso aumenta considerevolmente. È misura
di prudenza il tarpar le ali dei giovani riprodotti
o praticare l'<i>ejointage</i>, poichè quelli di prima riproduzione,
conservando ancora l'istinto della libertà
facilmente piglian la fuga alla prima occasione.
</p>

<p>
Nella domesticità la livrea del Germano reale ha
subìto delle modificazioni ed ai colori che questo contraddistinguono,
spesso il bianco, si mescola più o
meno, fino ad invadere quasi completamento tutto
l'insieme del piumaggio in alcuni individui, al punto
che vi sono delle razze europee come l'Aylesbury,
<span class="pagenum" id="Page_9">[9]</span>
completamente bianche, mentre in altre la pezzatura
è predominante soltanto. Per contro la fecondità è
nelle anatre domestiche di gran lunga superiore, fino
a raggiungere in certe selezionate da 80 a 120 uova
all'anno: il peso tuttavia è di poco aumentato nelle
comuni poichè arriva appena ai due chilogrammi,
mentre la Rouen che ha tanti punti di contatto col
Germano Reale arriva facilmente al doppio.
</p>

<p>
L'anatra comune italiana, discreta fetatrice e
produttrice di carne, è rusticissima e gli anatrotti si
allevano con la massima facilità; alcune regioni dell'Alta
e Media Italia posseggono tipi nei quali si riscontra
l'effetto di qualche selezione e che conservando
la vigoria propria alle razze paesane si dimostrano
più prolifiche e maggiormente atte a prender il grasso;
esse tuttavia non possono competere con alcune razze
estere e specialmente con la Pechino, che si è fatto
molta strada anche da noi perchè altrettanto rustiche
ma assai più produttive e precoci.
</p>

<div class="chapter">
<h2 id="razze">Le principali razze da prodotto</h2>
</div>

<p>
L'anatra comune non rappresenta dunque il desideratum
per l'allevatore che vuol ricavare in poco
tempo un buon prodotto in volume, e neanche in uova,
dai suoi volatili e ad ottenere questo intento deve
ricercare delle razze ben altrimenti rimuneratrici;
dell'anatra comune si accontenta il campagnuolo, e
chi si accontenta gode, ma nè l'industriale nè il piccolo
allevatore che bada al suo interesse possono fare
<span class="pagenum" id="Page_10">[10]</span>
affidamento su dei produttori tanto mediocri; è lo
stesso caso di chi vuol tenere dei conigli e ne prende
di comuni, mentre vi sono più razze doppiamente
soddisfacenti e per nulla più difficili da allevare.
</p>

<p>
Le razze su cui può cader la scelta per avere
un rapido sviluppo nell'allevamento, degl'individui
di carne delicata, d'ingrassamento sollecito, che presentino
insomma le migliori prerogative per l'allevatore
industriale grande o piccolo sono le seguenti,
oltre all'Italiana selezionata, i cui caratteri tuttavia
non sono abbbastanza fissi:
</p>

<ul>
<li>Rouen</li>
<li>Duclair</li>
<li>Aylesbury</li>
<li>Pechino</li>
<li>Svedese</li>
<li>Laplaigne</li>
<li>Forest</li>
<li>Orpington</li>
<li>Muschiata</li>
<li>Cayuga</li>
<li>Corritrice Indiana</li>
</ul>

<p>
Di queste diverse razze quali sono le più pratiche,
le più redditive, le più coltivate? la risposta
si potrà forse dedurre dalla descrizione di ciascuna
di esse, ma a mio modo di vedere non è possibile
dare un giudizio assoluto. Tutto ciò che viene ammesso
generalmente è che come tipo da carne, le meglio
quotate sono: la <i>Rouen</i>, l'<i>Aylesbury</i>, l'<i>Orpington</i>,
quest'ultima sarebbe, secondo i suoi fautori, l'excelsior,
il nec plus ultra non solo per carne, ma anche
<span class="pagenum" id="Page_11">[11]</span>
pel resto; come tipo <i>omnibus</i> la <i>Pechino</i>; per incrocio,
la <i>Muschiata</i>; per produzione sublime d'uova,
più ovaiola di qualsiasi gallina, sempre secondo gl'incensatori
e questi al giorno d'oggi sono molti, in Inghilterra
specialmente, la <i>Corritrice Indiana</i>. Tutte
le altre sono più o meno buone, ed ogni paese ha
la sua razza locale, a cominciare dal nostro che, come
dissi, vanta le sue padovane, piacentine, romagnole
ecc. ottime produttrici di carne e sopratutto rusticissime.
Il Belgio si trova bene delle sue Laplaigne e
Forest, non parliamo della Francia la cui Rouen è
ovunque nota ed apprezzata a buon diritto, cui segue
da vicino la Duclair; altrettanto gloriosa va l'Inghilterra
della sua Aylesbury. Ma come ho già sottolineato
e come risulterà anche col seguito la razza
che a conti fatti ha preso più piede un po' dappertutto,
quella che si può dire eminentemente industriale
per precocità, volume, rusticità, tant'è vero che negli
stabilimenti americani a produzione intensiva vien
quasi esclusivamente allevata è la Pechino, che or
sono appena cinquant'anni era pressochè ignorata in
Europa ed in America, mentre occupa ormai il primo
posto e ciò è dovuto alle eminenti qualità di cui
madre natura l'ha adornata. Principieremo dalle europee
per passar alle anatre provenienti da altri lidi.
</p>

<h3 id="rouen">L'anatra di Rouen</h3>

<p>
Forma quest'anatra a giusto titolo l'orgoglio degli
allevatori della Normandia, poichè pel suo volume,
per la carne squisita, per la grande attitudine
all'ingrassamento va posta in prima linea; se ha conservato
<span class="pagenum" id="Page_12">[12]</span>
la brillante livrea del Germano reale, per
tutto il resto l'anatra di Rouen si allontana grandemente
dal selvatico proavo.
</p>

<p>
Come in questo, la testa ed il collo del maschio
sono di un bel verde smeraldo a riflessi metallici cangianti,
lo stesso anello di piume bianche divide quasi
in due parti testa e collo; il becco è giallo, leggermente
verdastro verso gli occhi; petto bruno rossiccio
vinato; ventre e fianchi grigio cenerino: dorso
bruno più o meno scuro; penne dell'ala grigio bruno
con striscie alternate di bleu brillante e di bianco;
quelle della coda sono grigio bruno striate di bianco,
con qualche pennina nera, brillante, arricciata, distintivo
del sesso come già si è detto; tarsi e dita,
giallo arancione scuro.
</p>

<p>
Tale è la livrea del maschio durante l'epoca
della fecondazione, che depone poi per rivestirne una
press'a poca uguale a quella della femmina nella stagione
di riposo.
</p>

<p>
Nella femmina i colori del manto non sono sempre
ben determinati; se ne trovano di piumaggio a
fondo chiaro, mentre in altre è assai scura; l'una
ha il collare non ben spiccante sul fondo, ma un po'
sfumato, in altre è pochissimo pronunciato; in questa
lo specchio dell'ala si avvicina ai distintivi proprii
al maschio, non esiste invece affatto alcun segno
in altri individui femmine. Il fondo della livrea in
generale dev'essere grigio bruno ed ogni piuma macchiata
di bruno con una orlatura bruno scuro o nocciuola.
</p>

<p>
Gl'inglesi, noti abilissimi modificatori di caratteri
degli animali domestici in genere, trasformatori,
<span class="pagenum" id="Page_13">[13]</span>
miglioratori, sacrificando talvolta fin troppo alla mania,
a detrimento di qualità intrinsiche, hanno voluto
perfezionare anche l'anatra di Rouen, non tanto dal
lato della livrea per la quale ottennero maggior regolarità,
quanto da quello del volume che hanno
reso anche più forte. È un lavoro che merita considerazione
ma che non ha valore se non è seguito
con la più rigorosa selezione continua, altrimenti il
frutto va perduto; e poi resta a sapersi se animali
così diligentemente selezionati conservino la rusticità
del tipo originale. Il manto scuro del tipo inglese si
ebbe probabilmente dall'incrocio del Rouen francese
chiaro con quella prossima parente che è la Duclair
pure normanna, ma dal piumame scurissimo; il volume
poi è dovuto oltre che alla selezione, ad una
alimentazione speciale ed a qualche altra misura,
formante il segreto di quegli strenui allevatori.
</p>

<p>
È positivo che la Rouen inglese si presenta
superiore ai tipo francese in tutte le esposizioni, sia
per la regolarità e perfezione di piumaggio come
per imponenza, tanto che le maggiori distinzioni
vanno sempre al tipo modificato; ciò non prova però
che sia il migliore sotto tutti i riguardi e siccome
non c'è rosa senza spine, così per mantenere quel
grado di perfezione richiesto negl'individui dalla
livrea scura, si cade facilmente nel pericolo che
presenta una continuata consaguineità coi relativi
inconvenienti della delicatezza e spesso della sterilità
dei riproduttori.
</p>

<p>
Ecco i distintivi caratteristici delle livree posti
a confronto:
</p>

<p>
<span class="pagenum" id="Page_14">[14]</span>
</p>

<p class="center pad2">
MASCHIO
</p>

<div class="sync">
<div class="sx">
<p>
<b>Tipo inglese</b>
</p>

<p>
<i>Testa</i> lunga e forte d'un
bel verde scuro, brillante, senza
alcun miscuglio di grigio
o di nero; <i>collo</i> assai lungo
dello stesso colore del capo
fino al mezzo-collare bianco
puro. <i>Becco</i> verde meno che
alla protuberanza carnea, nera;
il giallo verdastro è bandito
dai puristi.
</p>
</div>

<div class="dx">
<p>
<b>Tipo francese</b>
</p>

<p>
<i>Testa</i> e <i>collo</i> verdi con collare
bianco sul davanti che
abbraccia circa i 3/4 del collo;
becco giallo forte con una tinta
verdastra vicino agli occhi.
</p>
</div>
</div>

<div class="sync">
<div class="sx">
<p>
<i>Petto</i> d'un bel colore marrone
unito, senza traccia di
orlatura bianca; questa tinta
si prolunga fino al principio
delle spalle e scende abbastanza
in basso.
</p>
</div>

<div class="dx">
<p>
<i>Petto</i> marrone rossiccio con
leggera lista bianca nella punta
di ogni piuma.
</p>
</div>
</div>

<div class="sync">
<div class="sx">
<p>
Il <i>ventre</i>, il resto del petto
e le coscie, grigio perla uniforme.
Non è ammesso il colorito
biancastro che potrebbe
prodursi sui fianchi e nella
vicinanza della coda.
</p>
</div>

<div class="dx">
<p>
<i>Ventre</i> grigio bianco.
</p>
</div>
</div>

<div class="sync">
<div class="sx">
<p>
<i>Dorso</i> e reni, neri a riflessi
verdi; la tinta passa al grigio
nell'avvicinarsi all'ala, le cui
penne del volo, presso la spalla,
sono grigio scuro quasi bruno.
</p>
</div>

<div class="dx">
<p>
<i>Dorso</i> (parte superiore) grigio
perla piuttosto scuro.
</p>
</div>
</div>

<div class="sync">
<div class="sx">
<p>
<i>Specchio</i> dell'ala: una larga
striscia a riflessi metallici,
ben regolarmente orlata da
una stria bianco argenteo, preceduto
da stretta striscia nera.
</p>
</div>

<div class="dx">
<p>
<i>Specchio</i> dell'ala, ossia le
penne superiori dell'ala in
covertura, verde, fra due striature
bianche.
</p>
</div>
</div>

<div class="sync">
<div class="sx">
<p>
<i>Coda</i> bruno scuro.
</p>
</div>

<div class="dx">
<p>
<i>Coda</i> Grigio bianco con un
mazzetto di pennine arricciate.
</p>
</div>
</div>

<p>
<span class="pagenum" id="Page_15">[15]</span>
</p>

<p class="pad4">
I caratteri principali del tipo <i>inglese</i> nella femmina,
che del resto diversificano di poco da quelli della
femmina Rouen francese, sono i seguenti:
</p>

<p>
<i>Testa</i>: bruno cupo sulla parte superiore e più chiaro
sui lati; faccia attraversata da una linea orizzontale
bruno scurissimo che attraversa pure l'occhio, il quale
è bruno come nel maschio; becco bruno scuro orlato
di verde scuro, il disotto è bruno chiaro.
</p>

<p>
<i>Collo</i>: bruno senza traccia di collare.
</p>

<p>
<i>Petto, ventre spalle</i>: coperte di piume la cui
orlatura è bruno nocciuola, seguita da una striscia
elittrica bruna, scurissima, nerastra, poi da una bruna
nocciola, e nel mezzo, bruno scurissimo.
</p>

<p>
<i>Dorso</i> e <i>reni</i>: dalle spalle alla coda il disegno
è meno pronunciato; a distanza sembrano bruno
scuro unito.
</p>

<p>
È quasi inutile dire che degli animali in cui si
trovino riunite tutti i caratteri che effettivamente
dovrebbero possedere per essere conformi allo standard
sono ben difficili per non dire impossibili da
rinvenire; dei prodotti anche se non perfettissimi
sono sempre individui da esposizione e si capisce
come certi anatrotti se li disputano a suono di sterline.
Ma dal punto di vista della pratica, di chi non
ha altro scopo fuorchè di trarre un reale profitto
dagli animali che alleva, le cose si presentano sotto
un aspetto diverso, certi dettagli, certe sfumature
scompaiono se ci si trova davanti ad individui di
vero merito intrinseco.
</p>

<p>
Quali siano i punti essenziali che l'allevatore
industriale o chi va alla ricerca del buono, dell'ottimo
anzi, ma senza tante quisquiglie, ce li indica un
<span class="pagenum" id="Page_16">[16]</span>
cultore della razza normanna il Ramé; riportiamo,
condensando, quanto egli ne scrisse nell'Eleveur.
</p>

<div class="figcenter"><a id="fi-016"></a>
  <img src="images/i-016.jpg" alt="" />
<p class="caption">Anatra di Rouen</p>
</div>

<p>
Nell'anatra di Rouen, ciò che si deve innanzi
tutto ricercare è la corporatura voluminosa, unitamente
alla lunghezza del corpo, ben più che la regolarità
della livrea; un individuo, non ingrassato,
può pesare fino a quattro chilogrammi e mezzo, mai
meno di tre e mezzo, quattro è la media. Quanto
alla lunghezza lo stesso Ramé cita uno dei suoi allievi,
maschi misurante 90 centimetri dalla punta dei
piedi all'estremità del becco, in posizione della testa
in basso ed il collo allungato. Uno dei punti essenziali
richiesti è l'orizzontalità della posizione nel
Rouen, proprio quasi all'opposto di quella dell'anatra
<span class="pagenum" id="Page_17">[17]</span>
di Pechino il cui atteggiamento è eretto. Il piede
dev'essere forte, grosso e piuttosto lungo.
</p>

<p>
I giovani dell'annata, pesati in Novembre o Dicembre,
raggiungono quasi lo stesso peso degli adulti;
fino ai quattro mesi gli anatrotti maschi hanno la
stessa livrea delle femmine e cioè la magliatura delle
penne di queste, salvo all'estremità del dorso dove
le penne del maschio non sono magliate, mentre lo
sono quelle delle femmine. I maschi adulti riprendono
durante l'estate il piumaggio di giovani che conservano
per due o tre mesi, quindi indossano il manto
di gran gala, ed è in quest'epoca che convien giudicarli.
</p>

<p>
Nella femmina si ricercherà più ancora del volume
la lunghezza del corpo che, nella posizione più
sopra indicata per misurare il maschio, dev'essere
di 80 centimetri almeno; un animale può essere grosso
ma questa grossezza non sarà che adipe in gran parte,
mentre la carne è relativamente poca. Oltre ad una
buona conformazione la femmina dev'aver pure un
piumaggio irreprensibile e di ciò si è già discorso
con la descrizione dei caratteri. Il tipo francese è
complessivamente più chiaro ed anche gl'individui
più scuri lo sono meno di quelli tipo inglese; il Brechemin
assicura di aver osservato che le femmine
più chiare erano generalmente le più grosse.
</p>

<p>
L'anatra di Rouen chiara, la legittima, sia la sua
livrea più o meno caratteristicamente disegnata, è senza
alcun dubbio fra le migliori che si possano allevare
anche dal campagnuolo; oltremodo rustica, prende facilmente
in grasso, e la femmina ben nutrita, con alimenti
<span class="pagenum" id="Page_18">[18]</span>
in cui entri a far parte l'elemento azotato, dà
presto uova e la fetazione dura a lungo.
</p>

<p>
Incrociata con un maschio di Muschiata, la femmina
Rouen dà poi dei prodotti enormi che s'ingrassano
meravigliosamente, dando dei fegati grossi, finissimi,
che servono a fabbricare famosi, delicati e saporiti
pasticci.
</p>

<h3 id="duclair">L'anatra di Duclair.</h3>

<div class="figcenter"><a id="fi-018"></a>
  <img src="images/i-018.jpg" alt="" />
<p class="caption">L'anatra di Duclair.</p>
</div>

<p>
È questa una varietà della classica Rouen ma
di livrea molto più scura; ha, del resto, con essa comune
l'origine essendo pure un prodotto della Normandia
e viene allevata nelle medesime contrade e
non molto distanti; ha ugual attitudine all'impinguamento,
è altrettanto precoce, non è tuttavia facile
<span class="pagenum" id="Page_19">[19]</span>
trovar individui di mole imponente quasi quanto quelli
della Rouen pura; al suo attivo ha poi il merito della
rusticità anche maggiore, cosa che la rende più vantaggiosa
per l'allevamento rusticano, e ciò si spiega
forse, considerando che la Duclair non è stata sottoposta
come la Rouen a prolungata selezione e quindi
alle conseguenze d'un'eccessiva consanguineità, nè
sarebbe probabilmente il caso di cercar il meglio,
che non di rado è nemico del bene. La Duclair è
una robusta figlia della campagna normanna ed è da
credere che nessuno pensi a pretendere da essa più
di quanto dà, che è già molto; se selezione dovesse
farsi sarebbe solo nel senso di limitare il bianco del
petto che, troppo esteso come si osserva negli individui
presentati nelle mostre recenti di avicoltura,
poco per volta può degenerare in albinismo.
</p>

<p>
Il maschio ha dei riflessi verdi smaglianti sulla
testa e sul lato posteriore del collo; sopra l'occhio
un tratto bianco spicca sul fondo scuro del capo. La
parte anteriore del collo ed il petto sono di un bel
bianco puro e fanno un contrasto stupendo sull'insieme
scuro del corpo. Becco verde cupo; zampe brune.
</p>

<p>
Nella femmina predomina il bruno scuro, interrotto
solo dal bianco del petto come nel maschio. Le
penne sono però orlate con una lista più scura del
fondo della livrea, ma poco sensibile. Becco nero;
zampe bruno rossiccio.
</p>

<p>
Gli anatrotti Duclair nascono rivestiti di una
lanuggine bruno e giallo come quelli della Rouen
e si allevano con la massima facilità.
</p>

<p>
La Duclair tal quale ora la si conosce è un'anatra
sempre di gran lunga superiore per volume a
<span class="pagenum" id="Page_20">[20]</span>
quelle che generalmente vengono allevate nelle
campagne.
</p>

<h3 id="aylesbury">L'anatra di Aylesbury</h3>

<p>
Se i francesi vanno superbi della loro Rouen,
attraversando la Manica troviamo degli allevatori che
a loro volta incensano un'anatra per così dire nazionale,
quantunque allevata intensivamente in qualche
parte soltanto del paese, precisamente nel distretto
di Aylesbury, benchè sia sparsa un po' dappertutto,
e da esso trae il suo nome. Colà quasi tutti gli abitanti
tengono un gruppo e si danno all'industria della
produzione degli anatrotti, per venderli allorquando
hanno otto a dieci settimane sul mercato di Londra
che dista circa 80 chilometri, la qual cosa possono
fare per la grande precocità della razza e grazie ai
sistemi razionali d'allevamento.
</p>

<p>
L'anatra di Aylesbury pura è un animale aristocratico
che ha bisogno di cure speciali non solo
per esser conservata nella sua tipica purezza di razza,
ma anche nella livrea candidissima, nel roseo becco,
cose cui tanto tengono gli allevatori che espongono
ed i giurati, naturalmente. Gli allevatori di campagna
che si dedicano alla speculazione di cui ho parlato
non vanno a cercar tanto il pelo nell'uovo, come si
suol dire ed a certi caratteri di cui fanno sì gran
caso i <i>fanciers</i> non fanno troppa attenzione; essi allevano
questa razza perchè dà dei prodotti precoci,
di un bel volume, di carne fina che vendono a buone
condizioni, ciò loro basta.
</p>

<p>
<span class="pagenum" id="Page_21">[21]</span>
</p>

<p>
Vediamo dunque dapprima quanto valga l'Aylesbury
sotto il rapporto del tornaconto tenendo presenti
le pratiche in uso in quelle campagne inglesi.
</p>

<p>
Intanto, per ottenere una maggior rusticità che
nella razza in parola non è la quantità prevalente,
quegli allevatori non si fanno scrupolo d'incrociar
l'Aylesbury con l'anatra di Pechino, la quale oltre
alla precocità uguale di sviluppo, non è inferiore per
volume quando non è superiore, ed infine hanno entrambi
la stessa livrea bianca, d'un bel bianco argenteo
l'inglese, di tinta tendente al giallino la cinese,
ma questo non è un gran difetto per dei giovani animali
votati al sacrifizio all'età di due mesi o poco più.
</p>

<p>
I riproduttori, contraddistinti da segnali a colori
secondo se appartengono ad un proprietario piuttosto
che ad un altro, sono lasciati in libertà e vanno a
sollazzarsi nel corso d'acqua che generalmente attraversa
il villaggio; giunta la sera, un po' come si
pratica dalle nostre parti per le oche, i branchi,
composti per lo più di un maschio con quattro o cinque
femmine vengono sospinti verso le loro rispettive
dimore; dove trovano una buona alimentazione ed un
<i>confortable</i> alloggio in qualche baracca ben riparata
od anche nella stessa abitazione famigliare.
</p>

<p>
In Dicembre, le uova raccolte si danno a covare
a delle galline di grosse razze; queste le covano i
soliti 28 giorni e dopo nati gli anatrotti rimangono
sotto la chioccia fino a che siano ben asciutti e possano
star in piedi. Dopo qualche giorno si riuniscono
tre o quattro covate sotto una stessa chioccia ricoverata
in qualche camera od entro una capanna con
gli  anatrotti, in gruppi di trenta o quaranta, separati
<span class="pagenum" id="Page_22">[22]</span>
da divisori bassi in legno. Se ne vedono perfino due
a tre mila nello stesso edifizio.
</p>

<p>
Non si lasciano mai andar all'acqua, si tengono
ben asciutti e puliti su strati di paglia d'orzo;il loro
nutrimento è composto d'uova sode schiacciate, mescolate
con riso e fegato di vitello trinciato, distribuito
parecchie volte al giorno durante quindici giorni,
poscia con pastoni di farina d'orzo stemperata nell'acqua
in cui si è fatto bollire del sego in pani e
talvolta vi si aggiunge della carne di cavallo.
</p>

<p>
Le anatrine sono tenute continuamente nel rinchiuso
dove però ricevono quanto nutrimento possono
prendere, ed a loro disposizione trovano una vaschetta
piena d'acqua con della sabbietta o piccola ghiaia che
aiuta alla digestione degli alimenti. Ed ecco tutto ciò che
occorre per produrre gli anatrotti da tavola precoci.
</p>

<p>
La muta incomincia verso l'età di dieci a dodici
settimane;per cui ove si continuasse a mantenere
uno di questi giovani animali dopo quest'età esso
non guadagnerebbe altro in peso mentre invece perderebbe
in qualità;l'utile dunque consiste nel mandarle
al mercato verso le otto a dieci settimane d'età,
poichè tenendole fino a sette od otto mesi, oltrechè
sarebbero di qualità inferiore per la tavola, sono
venute a costar assai più ed hanno per tal modo assorbito
in beneficio. Il campagnuolo che agisse in
questa guisa non conoscerebbe il proprio interesse
ed ove si lamentasse che l'anatra non rende, meriterebbe
un brevetto che nessuno di quei anatricultori
ambisce.
</p>

<p>
Quest'industria è anche più profittevole se si
considera che viene esercitata in un'epoca in cui i
<span class="pagenum" id="Page_23">[23]</span>
lavori campestri lasciano ai coltivatori tutto il tempo
necessario per dedicarsi all'allevamento degli
anatrotti.
</p>

<p>
Ma ci sono anche tante persone che si preoccupano
meno dell'utile ed allevano per loro piacere e
talune in vista di vendere o di esporre i riproduttori
ed i giovani allievi nello scopo di conseguire un
certo lucro; è noto come in Inghilterra le esposizioni
seguono le esposizioni e quanto sia facile ricavare
dei prezzi elevati da animali perfetti;industria anche
questa benchè di genere diverso.
</p>

<p>
I caratteri che si esigono per delle anatre Aylesbury
da concorso sono i seguenti:
</p>

<p>
La <i>testa</i> deve parer forte ed esser diritta e lunga,
l'<i>occhio</i> scuro, il <i>becco</i> lungo, largo, diritto, formante
una linea quasi retta a partire dalla sommità del
cranio; la lunghezza della testa e del becco nel maschio
è di 16 centimetri circa, e di 14 centim. circa
nella femmina; il colore del becco è bianco roseo o
carnicino. Il <i>collo</i> è lungo, piuttosto forte, ben proporzionato,
come spessore, al corpo. Il <i>petto</i> pieno
e profondo; lo <i>sterno</i> ben diritto e forte. I <i>tarsi</i> ed
i <i>piedi</i> sono forti e spessi, d'ossatura pesante e disposti
in modo che il corpo abbia una posizione perfettamente
orizzontale; il loro colore dev'essere arancione
acceso.
</p>

<p>
Le dimensioni del corpo; il quale sarà il più voluminoso
possibile, dovranno essere di 90 centimetri
dalla punta del becco alla estremità delle dita, misurando
il volatile disteso su un tavolo; peso da 4
chilogr. a 4,500.
</p>

<p>
<span class="pagenum" id="Page_24">[24]</span>
</p>

<div class="figcenter"><a id="fi-024"></a>
  <img src="images/i-024.jpg" alt="" />
<p class="caption">L'anatra di Aylesbury</p>
</div>

<p>
<span class="pagenum" id="Page_26">[26]</span>
</p>

<p>
La femmina misurerà 2 centimetri meno del maschio
ed il peso dovrà essere inferiore solo di mezzo
chilogr. a quello del maschio.
</p>

<p>
Il piumaggio ha da essere bianco puro, senza
macchia e sericeo tanto da rassomigliare a del raso
ed averne il brillante e ciò sia nel maschio come
nella femmina; il maschio ha il solito distintivo delle
penne arricciate sulla parte superiore della coda.
</p>

<p>
I caratteri tipici della razza più difficili da conservare
nella loro purezza sono la tinta argentea del
manto ed il color rosa pallido del becco, quelli insomma
che ne fanno un animale raffinato, delicato in
certi particolari, aristocratico; la qualità degli alimenti
può dare una leggera tinta giallognola al piumaggio
ed al becco, ciò che costituisce un difetto, non ammissibile
quindi in animali veramente scelti. Il
niveo manto ed il becco roseo non si mantengono
poi di certo per poco che l'acqua di cui si abbeverano
o nella quale vanno a bagnarsi abbia un fondo di
ghiaia limacciosa e dove entri qualche principio ferruginoso;
gli abbeveratoi in ferro fuso vanno perciò
proscritti. L'Aylesbury si potrà conservare nella purezza
dei suoi caratteri assai più facilmente nel suo
paese natìo ed in special modo grazie alle cure che
l'allevatore appassionato od interessato può prodigarle.
</p>

<p>
E quando avremo detto che quest'anatra, oltre
alla precocità, al volume, alla fetazione abbondante,
produce una carne tenera, fine, bianca e con la sua
bianca livrea delle piume ed un piumino apprezzati
sovra ogni altra dai commercianti, parrebbe difficile
dire ed ottener di più e meglio in fatto di anatre da
prodotto e da sport insieme.
</p>

<p>
<span class="pagenum" id="Page_27">[27]</span>
</p>

<h3 id="pechino">L'anatra di Pechino</h3>

<p>
Eppure qualcosa di superiore ancora all'Aylesbury,
se non dal lato sportivo, da quello industriale
lo si ha in quell'anatra che si ritiene provenga in
diretta linea
dal paese di
Confucio, conosciuta
però
soltanto un
mezzo secolo
fa in Europa,
mentre era
già assai diffusa
in America
prima
d'allora; anzi
colà ha fatto
tanta strada,
ha preso tal
predominio
che i grandi
stabilimenti
di anatricoltura
non tengono che la razza di Pechino.
</p>

<div class="figcenter"><a id="fi-027"></a>
  <img src="images/i-027.jpg" alt="" />
<p class="caption">L'anatra di Pechino</p>
</div>

<p>
Sull'Aylesbury benchè condivida il bianco piumaggio
la Pechino ha il prevalente pregio di esser
più robusta, oltre ad aver una precocità per lo meno
uguale, volume e fecondità non inferiore. Il candore
della livrea non ha la tendenza all'argenteo della
<span class="pagenum" id="Page_28">[28]</span>
regina delle anatre inglesi, nella pechinese il bianco
accenna al giallino dello zolfo ed in certi individui
si avvicina debolmente al zafferano, ciò secondo il
gusto degli allevatori per i quali la tinta più o meno
gialla è questione di simpatia e di esperienze passionali.
</p>

<p>
Anche il portamento è diverso, orizzontale nell'Aylesbury
è eretto nella Pechino, tanto che forma
un angolo pronunziatissimo, e si direbbe che cerchi
di prendere la posizione verticale come si ha nella
Corritrice indiana; nel tipo primitivo quest'attitudine
era anche più accentuata di quella degli individui
che attualmente si vedono, in cui va perdendo alquanto
della sua caratteristica.
</p>

<p>
I primi esemplari di questa preziosa razza, che,
volere o volare, ha conquistato il primitivo posto nel
mondo degli allevatori d'anatre, vennero in Europa
verso il 1870 ed il Vander Snickt, il compianto allevatore
e scrittore belga, morto pochi anni fa, ne
acquistò in quell'epoca a Londra una coppia trovata
su una nave proveniente dalla Cina dove era stata
imbarcata pel servizio di tavola dei viaggiatori ma
miracolosamente scampata al coltello del cuoco di
bordo. Forse sfogliando i giornali inglesi di quel tempo
si potrebbero conoscer meglio le origini e la data
delle prime importazioni dall'Estremo Oriente o dall'America;
ma questo non ha una grande importanza
ciò che si può constatare è che ben pochi animali
come questo si diffusero in Europa come l'anatra di
Pechino.
</p>

<p>
Anche in Italia vennero ben presto in voga, e
fin dal 1889 ne importai anch'io, ora non ricordo più
di dove, una coppia, della quale potei subito osservare
<span class="pagenum" id="Page_29">[29]</span>
ed apprezzare la fecondità straordinaria e la
grande rusticità dei pulcini; le uova schiudevano
tutte o quasi, gli anatrotti venivan su per incanto,
cosicchè in poco più d'un anno possedevo un gruppo
numerosissimo. Tenevo pure dei bellissimi Rouen ma
questi rimanevano indietro assai per produzione ed
anche per celerità di sviluppo, agl'infaticabili, ai precocissimi
Pechino.
</p>

<p>
Come in Inghilterra, l'anatra di Pechino attecchì
subito anche in Francia, in Germania; sembra che
gli individui della prima importazione d'America fossero
alquanto scadenti dal lato della carne, per cui
gl'inglesi pensarono subito a modificar la razza mediante
incrocio con l'Aylesbury; dal canto loro i tedeschi
presero ugual misura incrociando con razze
paesane. Simili modificazioni andarono, naturalmente,
a detrimento di qualche carattere saliente del tipo
originale, specie dal punto della posizione eretta, in
cui il treno posteriore dell'animale poggia in terra,
ma le altre prerogative della razza sono rimaste inalterate
e se si è ottenuto il vantaggio della carne migliore,
non c'è da rammaricarsi troppo dell'iniziativa
degli allevatori europei.
</p>

<p>
Un'altra caratteristica speciale all'anatra di Pechino
che non si riscontra nelle razze europee ma
soltanto nella Muschiata del Sud-America è la criniera
che dalla nuca scende al collo; ma anche questa
è scomparsa completamente o quasi negl'individui
che si vedono oggidì in Europa; l'assenza di quest'ornamento
non è cagione di squalifica nè influisce menomamente
sulle qualità preziose della Pechino, che
sono parecchie.
</p>

<p>
<span class="pagenum" id="Page_30">[30]</span>
</p>

<p>
I diversi caratteri di quest'anatra sono:
</p>

<p>
<i>Maschio</i>: <i>Testa</i> assai voluminosa, <i>fronte</i> alta,
<i>occhio</i> piccolo, nero, <i>becco</i> corto, color arancione,
<i>collo</i> forte e lungo, con o senza criniera; <i>dorso</i> lunghissimo,
in forte pendenza verso la <i>coda</i> eretta
verticalmente; <i>petto</i> molto largo, ben arrotondato e
profondo; <i>zampe</i> color arancione, poste molto indietro
sul corpo, ciò che dà al volatile la posizione eretta
speciale che lo caratterizza. <i>Piumaggio</i> di tinta giallina
più o meno pronunciata. <i>Peso</i> quattro chilogr. a
quattro e mezzo.
</p>

<p>
<i>Femmina</i>. Gli stessi caratteri del maschio, senonchè
è di proporzioni qualche poco inferiori quindi
anche di peso minore; non ha le penne arricciate
alla coda che distinguono il maschio.
</p>

<p>
La femmina dà fra le 100 a le 120 uova all'anno
senza interruzione; generalmente non cova e le sue
uova, la cui incubazione dura da 28 a 30 giorni si
danno a covare a galline od a tacchine nei piccoli
allevamenti ed alle macchine nei grandi. Gli anatrotti
nascono coperti da una leggera lanuggine giallina,
e dopo un certo tempo si dà loro la via, usando
per essi gli uguali riguardi riservati alle bestiole di altre
razze per quanto nulla affatto più delicate, tutt'altro.
</p>

<p>
Riassumendo i vantaggi che presenta l'allevamento
dell'anatra di Pechino, troviamo, oltre ad una
fetazione non comune e precoce, poichè incomincia
all'età di cinque o sei mesi, un rapido, precocissimo
sviluppo degli anatrotti, unitamente all'attitudine a
prender il grasso come in poche altre razze; rusticità
stragrande, sia negli adulti come nei giovani,
piumaggio bianco, soffice, abbondante, quindi commerciabilissimo,
<span class="pagenum" id="Page_31">[31]</span>
carne eccellente e bianca. E con doti
simili, universalmente riconosciute non c'è da meravigliarsi
se l'anatra di Pechino si è imposta e dappertutto
trionfa.
</p>

<h3 id="orpington">L'anatra Orpington</h3>

<p>
È l'ultima arrivata nell'agone, essendo stata
creata sono pochi anni in Inghilterra e non senza
ragione viene chiamata l'anatra dell'avvenire, poichè,
come lo proclamava ancora recentemente un
allevatore italiano nel <i>Giornale degli allevatori</i>, è
per ogni riguardo raccomandabilissima: fattrice di
primissimo ordine tanto d'autunno che d'inverno
d'uova più grosse di quelle di gallina e di gusto delicato,
con una media di 200(!) e più all'anno, produttrice
di carne bianca, fina squisita, facile all'ingrassamento,
refrattaria ad ogni malattia ed all'umidità
sempre che sia tenuta a dormire in asciutto,
l'Orpington compendia tutte le qualità migliori che
si possano desiderare in un volatile domestico.
</p>

<p>
Per parte mia non avendone mai allevato nulla
potrei dire che confermasse o menomasse i meriti
attribuiti a quest'anatra, ma l'elogio riferito è condiviso,
per quanto un po' vagamente da scrittori avicoli
moderni quali il Pascal ed altri esteri; uno di
questi ultimi pone in evidenza il fatto che in tutti i
concorsi di produzione tenuti in Australia ed in America
l'Orpington fulva è stata la sola concorrente
seria dell'Indian Runner, di cui parleremo fra breve,
con una media di 228 uova deposte da ognuna delle
vincitrici.
</p>

<p>
<span class="pagenum" id="Page_32">[32]</span>
</p>

<p>
L'anatra Orpington detta pure Kaki per la sua
livrea color fulvo tendente al marrone che ricorda
la tinta dell'uniforme da campagna dei militari inglesi,
proviene, a quanto pare, da un incrocio di
Rouen chiare con corritrici indiane fulve, altri ritiene
sia frutto di un miscuglio in cui sarebbero entrati,
oltre la Corritrice, l'Aylesbury, la Rouen e la
Cayuga; la «cucinatura» (adopero questo termine
adatto al caso trattandosi del creatore della razza
M.r Cook; quale orribile bisticcio anglo-italiano!)
venne operata ad Orpington nello stesso feudo dove
era stata creata antecedentemente la gallina divenuta
così celebre. Che l'anatra Orpington sia il risultato
di un lungo e multiplo lavoro d'incrocio è facile desumerlo
dalla scarsa fissità di caratteri negli individui
conosciuti, almeno fino a poco tempo fa; è raro
il caso d'individui uniformemente fulvi, e che tali si
riproducono regolarmente, di un fulvo caffè-latte o
camoscio come sarebbe l'ideale; il bianco vien quasi
sempre fuori e così anche si deve cercare che le
macchie scure, ereditate dalle Rouen siano, massime
nelle femmine, il meno possibile visibili. Negl'individui
risultati dai primi incroci ve n'erano con livrea
in cui la maggioranza delle piume era color
grigio ardesia, ciò che farebbe dubitare che nella cucinatura
cui ho alluso, entrasse allora il sangue dell'anatra
Svedese, di cui si parlerà col seguito, mentre
in altre il piumaggio era di tinta fulva; poco per
volta questo tipo venne quasi abbandonato e quello
adottato definitivamente e comunemente è quello Kaki.
</p>

<p>
E di questo sono le caratteristiche ammesse:
</p>

<p>
<i>Maschio. Testa</i> fina assai elegante, verde bronzato;
<span class="pagenum" id="Page_33">[33]</span>
<i>becco</i> giallo più o meno arancione; il colore
del capo si prolunga fino a quasi metà del collo.
<i>Dorso</i> largo e lungo interamente fulvo come il <i>petto</i>
che dev'essere ben sviluppato e carnoso; la tinta
volge di nuovo al verde bronzato verso la parte posteriore
del corpo. <i>Coda</i> dello stesso colore, piccola.
Il piumaggio è più o meno contornato da una tinta
più scura. <i>Tarsi</i> e <i>piedi</i> arancione.
</p>

<p>
<i>Peso</i> del maschio, 3 a 4 chilogrammi.
</p>

<p>
La posizione del corpo si avvicina alquanto a
quella dell'Indian runner, la cui influenza si fa sentire
come quella del Rouen nell'orlatura delle piume.
</p>

<p>
<i>Femmina.</i> Interamente color fulvo o kaki con
una sottile striscia più scura sugli orli d'ogni piuma.
</p>

<p>
Becco giallo. Assenza del ciuffetto di piume ricciute
al portacoda, prerogativa del maschio nelle razze
<i>europee</i>. Atteggiamento come nel maschio.
</p>

<p>
Alle doti preclare di cui va adorno questo prezioso
acquisto dell'avicoltura inglese, che già enumera,
non va dimenticato di aggiungere che l'Orpington
non richiede in modo alcuno l'acqua per bagnarsi
e nemmeno è indispensabile per la fecondazione;
l'Orpington è poi anche di carattere tranquillo, non è
schiamazzatrice. Certamente, perchè dia il massimo
rendimento ha bisogno di spazio ed i prati che sono
per essa un soggiorno agognato, dove troverà da
pascolare largamente con non lieve economia per
l'allevatore, sono quanto di più indicato si possa procurarle;
non per nulla scorre nelle sue vene il sangue
dell'Indiana.
</p>

<p>
Secondo se si tratta di produzione d'uova e di
riproduttori oppure di anatrotti precoci da consumo,
<span class="pagenum" id="Page_34">[34]</span>
l'incubazione andrà fatta a partire dal Febbraio ed
in caso diverso, nel Dicembre. Facendo covar le uova
di Orpington nei primissimi mesi dell'anno, siccome
le femmine incominciano là fetazione quando hanno sei
mesi d'età, si otterranno delle uova nella stagione in cui
generalmente le galline non ne dànno, e sono grosse
uova eccellenti; inoltre gl'individui primaticci daranno
dei riproduttori più robusti potendo svilupparsi
durante i mesi migliori, preferibili quindi assai a
quanti nati più tardi; ove, invece, si pongano le uova
all'incubazione nel Dicembre gli anatrotti che nasceranno
potranno già nel Marzo venir ingrassati, in
un'epoca perciò nella quale i futuri pollastri pigolano
ancora; gl'industriali inglesi scelgono appunto
l'epoca suindicata per ingrassare le giovani anatre
già sviluppate e robuste per mandarle al mercato.
</p>

<p>
L'alimentazione dell'Orpington non è nè più complicata
nè più costosa di quella che si usa dare e
che occorre a tutte le altre anatre da allevare per
serio profitto e che ne meritano il conto. Inutile ripetere
che avendo a sua disposizione una prateria,
quest'anatra saprà ben trarne profitto per una buona
parte della alimentazione, ma non bisogna basarsi
unicamente su questo genere di nutrimento, che va
corroborato con dei buoni pastoni nei quali l'elemento
carneo non venga trascurato, sangue cotto, ritagli,
farina di carne e di pesce, panelli tritati, misti a
crusca e farina grossolana, trifoglio fresco o secco,
cavoli ecc. ecc., tutto il solito corredo insomma d'ingredienti
senza del quale anche l'anatra della miglior
razza dà solo una meschina produzione e tende a
degenerare.
</p>

<p>
<span class="pagenum" id="Page_35">[35]</span>
</p>

<p>
Per finire, se la Pechino è un'anatra straordinaria,
la Kaki Orpington è una competitrice seria che in
alcuni casi e date certe circostanze può non solo rivaleggiare
ma anche sorpassare, ma non credo riuscirà
mai a soppiantare la figlia del Celeste Impero, non
foss'altro per la questione della selezione sempre
assai più difficile in una razza formata com'è quella
del noto allevatore inglese in confronto ad una da gran
tempo fissata qual'è la semplice, popolare, pechinese.
</p>

<h3 id="corritrice">L'anatra Corritrice Indiana</h3>

<p>
Ecco l'anatra che si può chiamar la Leghorn
delle anatre, quanto dire, cioè, la miglior fetatrice
di tutte quante si conoscono, e come si è visto testè
a proposito dell'Orpington, pare abbia trasfuso in
quest'ultima l'ammirevole qualità di straordinaria
fetatrice che la rendono tanto preziosa per chi la possiede,
e può allevarla; ma come succede per la regina
delle produttrici d'uova qual'è la gallina italiana,
il volume è deficiente, il suo peso non oltrepassando
i due chilogrammi, la carne è tuttavia ottima.
</p>

<p>
La Corritrice viene dall'India e quantunque non
sia conosciuta da ieri in Europa, i primi esemplari essendo
stati importati in Inghilterra or è assai più
di mezzo secolo, da pochi anni soltanto ha attratto
su di sè l'attenzione degli avicultori inglesi, per la
sua incomparabile produzione superiore assai a quella
delle migliori galline, trattandosi comunemente di
200 a 250 uova all'anno, e la sensibile precocità sua,
doti entrambe in sommo grado apprezzabili. Un allevatore
<span class="pagenum" id="Page_36">[36]</span>
inglese asserisce di aver fatto schiudere in
Marzo delle anatrine di questa razza e queste avevano
già incominciato a far uova nel Luglio successivo,
continuando durante alcune settimane, dopo di
che entrarono in muta, per riprendere verso S. Martino
(11 Novembre) e seguitarono quasi tutto l'inverno
malgrado il gelo e la neve.
</p>

<p>
La sua attività nel gettarsi alla ricerca d'insetti,
di lumache che va a scovare perfino nei loro
nascondigli ha procurato a questo singolare palmipede,
pel quale, fra parentesi, l'acqua è un elemento
affatto inutile se non per dissetarsi, l'appellativo
di <i>Indian Runner</i>, Corritrice Indiana, non essendosene
trovato uno migliore per qualificare la propria
irrequietezza e l'origine. È curiosa da osservare
quando cammina, non si dondola come le altre anatre
ma trotterella, fa dei passettini corti, corti, svelta
come un topo. Come nella Pechino, ma anche molto
più pronunziata, è la posizione del suo corpo; esso
è quasi a perpendicolo, formante un angolo di circa
cinquanta gradi col suolo, press'a poco come in quello
strano palmipede selvatico dalle ali a moncherino
che è il pingoino.
</p>

<p>
La Corritrice Indiana è rusticissima, ha il difetto
di essere piccolina, ma la sua carne è ottima,
fina, saporitissima, non adatta però per l'ingrassamento.
I piccini sono robusti, si allevano facilmente
e crescono in minor tempo ancora dei Pechino, al
punto che sono mangiabili un mese prima di questi
ultimi; solo è questione di volume.
</p>

<p>
Tutto sommato quest'anatra ha dei numerosi
punti buoni al suo attivo e nel momento attuale è
<span class="pagenum" id="Page_37">[37]</span>
molto più in voga presso gli allevatori inglesi di
quanto lo sia la nazionale Aylesbury; la sua rusticità,
il quasi nessun costo della alimentazione, la fetazione
inarrivabile ne fanno un volatile d'infinito
valore; le uova, anche d'anatra, sono oggidì un prodotto
così stimabile che val la pena di occuparsi seriamente
d'una fattrice tanto sublime e ciò succede
così infatti colà dove l'interesse va quasi mai scompagnato
dal dilettevole; se, almen lo si comprendesse
anche da noi!
</p>

<div class="figcenter"><a id="fi-037"></a>
  <img src="images/i-037.jpg" alt="" />
<p class="caption">Anatre Corritrici Indiane</p>
</div>

<p>
Il piumaggio della Corritrice è bianco e fulvo,
più o meno scuro; le macchie di color fulvo si presentano
con notevole regolarità, il fulvo partendo
dalla guancia contorna l'occhio, ricopre la sommità
<span class="pagenum" id="Page_38">[38]</span>
del capo e scende fino ad un certo punto del collo,
dove la piuma è bianchissima; dalla base del collo
all'origine delle ali il fulvo si estende comprendendo
l'intero torace e si prolunga in punta sulla schiena,
poi il bianco riprende, copre le ali e il ventre, quindi
il fulvo riappare sul dorso verso il treno posteriore.
</p>

<p>
La Corritrice Indiana ha gli occhi posti molto
in alto, ed il becco non deve far angolo di sorta col
cranio, ne è come la continuazione; una conformazione
diversa è indizio d'incrocio. Il lungo collo,
finissimo, si allunga poi a dismisura durante il periodo
della fetazione, che non è breve.
</p>

<p>
Nascendo l'anatrotto della Corritrice ha il becco
verde e giallo, e questo diventa completamente verde
soltanto allorquando il volatile ha compiuto l'anno.
Le zampe sono nei due sessi di un bel giallo arancione.
</p>

<h3 id="muschiata">L'anatra Muschiata</h3>

<p>
Nello stesso modo che al tacchino, importato
dall'America del Nord furono dati più e diversi nomi
allorquando venne conosciuto nelle diverse parti d'Europa,
anche l'anatra venuta dall'America Meridionale
ricevè svariate denominazioni: anatra di Guinea,
indiana, turca, di Barberìa, tutte, meno la più semplice,
la giusta, quale sarebbe stata quella Sud-Americana,
ma era forse... troppo lunga!
</p>

<p>
Pare che dopo la scoperta del Brasile verso la
fine del 1400 — arrivarono in Europa dalle nuove
terre numerosi campioni dell'originale palmipede che
viveva colà allo stato selvatico; presto venne diffusa
<span class="pagenum" id="Page_39">[39]</span>
in Francia dove, disse lo scrittore Belon (1555),
era conosciuta col nome di grossa anatra di Guinea
e, secondo lui con quello di <i>Anas lybica</i>, mentre ora
con lo stesso criterio cervellotico, la si designa colà
col nome di anatra di Barberìa. Successivamente diventò,
con termine scientifico nuovo: <i>anas moschata</i>
e Linneo le appioppò il dilettevole battesimo di <i>anas
facienuda papillosa</i>; ma oltre ai diversi termini consacratile
dai naturalisti e dal volgo, a quest'anatra
fenomenale fu dato ancora un nome, giustificato forse
più degli altri, qual'è quello di <i>muta</i> per significare
che va priva, fortunatamente pel comune dei mortali,
di quel suono nasale che esce dalla gola ed è
comune a tutte le anatre europee, suono sostituito
da una specie di sibilo represso, caratteristico di
quest'anatra.
</p>

<p>
Nè ancora è finita la terminologia poichè il grosso
palmipede Sud americano vien chiamato nello stesso
suo paese d'origine, il Brasile, semplicemente <i>patos</i>
forse perchè è quasi grossa quanto un'oca, e... potrei
continuare.
</p>

<p>
Oltre al suo mutismo, quest'anatra ha ancora
certi caratteri speciali alla razza, quali sono: una
membrana carnosa, rossa, su ognuna delle guancie,
una piccola caruncola sulla parte superiore del becco,
la mancanza nel maschio, e ben inteso anche nella
femmina, del ciuffetto di piume ricurve sulla coda,
la tendenza a volar sugli alberi e sui tetti, come allo
stato selvatico, e di appollaiarsi sui bastoni in compagnia
dell'altra gente alata invece di dormir in terra
come fanno le anatre in generale, e finalmente la
presenza di alcuno glandole nella parte caruncolata
<span class="pagenum" id="Page_40">[40]</span>
e nel coccige, le quali secretano una sostanza dall'odore
del muschio, e da ciò il termine di «muschiata»
che, fra gli altri vien dato a quest'anatra sui
generis. È già stato fatto osservare che la durata
dell'incubazione per le uova della muschiata è più
lunga di sette giorni e cioè di 35 invece di 28; anche
questa è una sua particolarità.
</p>

<p>
L'anatra muschiata è la più <i>terrestre</i> di quante
esistano; essa non sente menomamente il bisogno dell'acqua,
per bagnarsi le basta quel tanto che le occorre
per bere, e ciò è assai importante per l'allevatore,
e nemmeno la richiede per l'atto della fecondazione
come invece è tanto necessaria alle anatre
d'ogni altra razza. La lubricità del maschio se non
uguaglia quella del gallo e del tacchino, non è molto
dissimile; ad ogni modo è sempre maggiore che in
altre razze; oltre a fecondare tutte le compagne che
si trovano a sua portata, rincorre talvolta le galline;
ond'è che si può essere sicuri che anche tutte le
femmine comuni daranno delle uova fecondate dal
maschio ardente.
</p>

<p>
La muschiata allo stato selvatico è un animale
dalle forme voluminose ed assai sviluppate, di un
buon terzo superiore a quella addomesticata, la quale
costituisce però sempre un volatile di fortissime proporzioni;
Teodoro Pascal asserisce di aver ottenuto
dei maschi lunghi 80 e più centimetri e di oltre 5
chilogrammi e delle femmine di 70 centim. di lunghezza,
pesanti più di 4 chilogr. Con una diligente
selezione fra i capi più grossi che si trovano negli
allevamenti rustici della bassa Italia sarebbe possibile
<span class="pagenum" id="Page_41">[41]</span>
raggiungere negl'individui domestici quasi completamente
il volume della muschiata selvatica.
</p>

<p>
La livrea di quest'ultima è nera con riflessi verdi
e con qualche piuma bianca alle ali; ridotta a domesticità
la muschiata selvatica ha subìto dei cambiamenti
specialmente nel piumaggio, in cui il bianco
ne ha invaso gran parte e poi tutto il corpo, talchè
vi sono individui di questa razza completamente
bianchi. Quelli che popolano i nostri cortili sono ora
neri con macchie bianche più o meno pronunciate,
ora con manto bruno, oppure grigio, irregolarmente
pezzato; è insomma un miscuglio, che del resto nulla
toglie ai meriti del grosso palmipede. Per conservare
o per ottenere la livrea tipica della selvatica occorre
una attenta selezione degli individui dal piumaggio
a fondo nero con riflessi verde bronzati.
</p>

<p>
La diversità di colorazione della livrea e certe
sfumature di tinte che si ricercano in altre razze
hanno un'importanza molto secondaria; non è nè è
mai stata un'anatra da sport, ma unicamente da prodotto
e su questo terreno si sente padrona. Oltre ad
essere per sè stessa grandemente apprezzabile pel
suo volume, per la sua rusticità, essa trasmette queste
doti così importanti ai prodotti d'incrocio con femmine
comuni e quelli poi ottenuti dall'accoppiamento del
maschio sud-americano con femmine di razze scelte
quali la Rouen, l'Aylesbury, la Pechino sono straordinarie
per mole come per attitudine a prender il grasso.
Simili incroci si praticano da tempo nella Francia,
dove i prodotti vengono chiamati <i>mulards</i> perchè
non atti alla riproduzione, ed in Australia.
</p>

<p>
Il difetto dell'odore di muschio di cui si fa colpa
<span class="pagenum" id="Page_42">[42]</span>
a quest'anitra, che del resto, è facilmente riparabile,
non è mai quello che dovrebbe far rinunziare ad
allevar un volatile tanto vantaggioso; esso non è
punto pronunciato negl'individui che si macellano
assai giovani, le glandole secretanti tale sostanza non
essendo puranco spuntate; per gli adulti, poi, è sufficiente
aver la precauzione di mozzar loro il capo
per sacrificarli invece di usar qualsiasi altro sistema
ed in pari tempo asportar il coccige, sedi entrambi
dell'incriminato malodore, il quale, d'altronde, ben
poco si comunica alle altre parti del corpo degli adulti.
</p>

<p>
L'anatra muschiata è una fetatrice buonissima
se non eccellente; la sua fetazione che incomincia
nel Gennaio è di 60 ad 80 uova, in alcuni individui
arriva anche a 100, in tre volte nell'anno; le uova
di forma oblunga o quasi tonda, di color verdastro
pesano da 85 a 90 grammi e vengono covate assiduamente
dall'anatra stessa, ma come al solito, si
preferisce affidarle ad altre chioccie.
</p>

<p>
Le anatrine non hanno bisogno di cure speciali,
si allevano con la massima facilità e crescono in poco
tempo; naturalmente, come tutti i volatili di forte
volume necessitano di un nutrimento sostanzioso ed
animalizzato, l'acqua da bagnarsi è un lusso di cui non
solo si può ma anzi si deve privarla, che per tal
modo le carni riusciranno più fini e delicate.
</p>

<p>
Come abbiamo visto l'anatra muta o muschiata
ha per sè stessa dei meriti incontestabili che vengono
tuttavia utilizzati per comunicarli ad individui deficienti
di razza diversa ma più generalmente di razza
comune; gl'ibridi che come s'è detto non sono fecondi
accoppiati con maschi di razze pure, danno prodotti che
<span class="pagenum" id="Page_43">[43]</span>
riacquistano la facoltà della fecondazione. Negl'incroci
si adopera quasi sempre il maschio della muschiata
che può fecondare un gran numero di femmine ed i
prodotti risultano assai migliorati; ove si procedesse
in senso inverso, i risultati sarebbero anche superiori
per volume, essendo legge di natura che i caratteri
del maschio si trasmettono alla generazione successiva
nelle forme e nei colori del piumaggio, mentre la
femmina dà il volume; ma è questa una materia per
degli studi ed esperimenti che richiedono modo, tempo
e passione di dedicarvisi; il campagnuolo e l'industriale
ricercano il buono bensì, ma economicamente ottenuto
e di questo si accontentano, senza, preoccuparsi
del meglio.
</p>

<h3 id="merchtem">L'anatra di Merchtem</h3>

<p>
Il Belgio quella industriosa nazione che tanto ha fatto
anche in pro' del suo allevamento, dal quale sono
usciti dei prodotti oltremodo interessanti quali il
Malines ed il Gigante di Fiandra, fra gli animali da
cortile non poteva trascurare i palmipedi, attraversato
come è il proprio suolo da numerosi corsi d'acqua.
Vi troviamo colà alcune razze di merito, per quanto
non si elevino molto al disopra del comune e siano
destinate a non oltrepassare i confini dello stato, ma
che tuttavia sono degne di una speciale menzione
fra le anatre da prodotto.
</p>

<p>
La principale è l'anatra di Merchtem, la quale
trae il suo nome da quello stesso paese già celebre
per l'allevamento e l'ingrassamento, del Coucou de Malines;
<span class="pagenum" id="Page_44">[44]</span>
e la razza locale selezionata e migliorata al
punto di farne un volatile pregevolissimo. È una razza
rustica, buonissima riproduttrice, d'un bel volume, che
dà una carne bianca, come interamente bianca è la
livrea senza riflessi crema; il becco è bianco rosato
ed i piedi giallo-cromo.
</p>

<p>
Un'altra razza belga è la <i>La-Plaigne</i>, un po' meno
voluminosa della Merchtem, della quale ha tuttavia
tutte le buone qualità. Il primitivo tipo della <i>La-Plaigne</i>
era grigio con tendenza al fulvo ed al nero,
ma con successivi incroci e selezioni, se n'è aumentato
il volume ed ottenuto un tipo perfettamente bianco.
</p>

<p>
Alle Esposizioni internazionali di avicoltura tenutesi
a Torino nel 1911, ebbi campo di ammirare
delle bellissime anatre presentate dal «Club du canard
de Forest»; erano le sole rappresentanti delle
varie razze anatrine belghe a quella grandiosa mostra
e venne loro conferito un primo ed un secondo premio.
L'anatra di Forest è semplicemente l'anatra di
Termonde, varietà della Merchtem, migliorata e perfezionata
da un intelligente e competentissimo allevatore,
M. Bertrand, il quale ne dà la descrizione nei
termini seguenti:
</p>

<p>
L'anatra di <i>Forest</i> è uniformemente bleu grigio
cenere, senza bianco nè fulvo in nessun punto; ogni
penna è orlata di una striscia di color più scuro come
nel piumaggio della gallina Andalusa; la testa e la
parte posteriore del collo sono nero fuliggine non rilucente;
i piedi sono brunastri, il becco è nerastro
per i primi due terzi e grigio piombo od oliva in punta:
l'occhio è nero.
</p>

<p>
Gli anatrotti si allevano assai facilmente e sono
<span class="pagenum" id="Page_45">[45]</span>
molto precoci; la carne è bianca e tenera, assai fine.
Le femmine sono molto buone produttrici d'uova,
chioccie esemplari tanto nel covare come nello allevare
i piccini.
</p>

<p>
Nel paese di Elve esiste pure un'anatra propria
come v'ha la gallina, più conosciuta generalmente
del palmipede; ma non è il caso di occuparcene,
non essendone ben definiti i caratteri.
</p>

<h3 id="svedese">L'anatra Svedese</h3>

<p>
Ritengo che il numero degli allevatori di quest'anatra
in Italia sia molto esiguo; è un animale
che nella livrea si avvicina probabilmente al bleu di
Forest testè accennato e che non manca di qualità
intrinseche, ma l'Orpington dello stesso manto bleu
grigio ardesia che per uniformità di colore ed anche
per volume supera la Svedese presenta ben maggiori
vantaggi al suo confronto perchè non sia preferibile.
</p>

<p>
C'è motivo di ritenere la Svedese il prodotto
d'incrocio fra l'anatra comune tedesca con un grosso
Rouen, non di tipo inglese, scuro, oppure con un Duclair,
bensì col normanno chiaro isabella dalle penne
con orlatura appena visibile; dal connubio derivò
un'anatra con livrea pallida o grigiastra, un po' meno
grossa della Rouen ma con l'ugual buona carne. Con
la selezione si sarebbe ottenuta la tinta bleu ardesia
della gallina andalusa. La definizione suddetta sarebbe
dovuta ad un giornale americano ed un allevatore
del Connecticut non ha esitato a proclamarne
i meriti superlativi assicurando che in un esperimento
<span class="pagenum" id="Page_46">[46]</span>
fatto su delle anatre di Pechino, di Cayuga, di Aylesbury,
delle Rouen, delle Muschiate e delle Svedesi
queste ultime riportarono la palma, riuscendo le più
grasse, le meglio provviste di carne, le più attraenti
fra tutte.
</p>

<p>
Sono molto probabilmente delle lodi interessate
delle informazioni difficilmente controllabili; ma se
tante virtù fossero proprio l'appannaggio della razza
come mai questa avrebbe fatto così poca strada? eppure
non è nata jeri.
</p>

<p>
L'anatra svedese ha conservato le forme della
Rouen ma è meno grossa; è grigio-bleu meno che
nella parte interna del collo e nel petto dove è bianca;
le zampe sono arancione scuro o grigio cupo; il becco
è verdastro. Come in tutti i prodotti d'incrocio, per
conservar il tipo, occorre una selezione costante.
</p>

<h3 id="cayuga">L'anatra Cayuga</h3>

<p>
Cittadina americana del Nord, dove vive ancora
allo stato selvatico, è molto apprezzata come anatra
domestica per le sue eccellenti qualità di produttrice
d'uova e di carne, quantunque sia questa un po' scura
e ricoperta di pelle gialla. Si tratta di una Labrador
ingrossata per selezione oppure di una razza a parte
realmente? Il sentenziare in modo assoluto sarebbe
forse un po' troppo rischioso, tanto più che gli autori
non sono tutti d'accordo, ma la Cayuga è incontestabilmente
un bello ed utile palmipede voluminoso quasi
quanto un Rouen od un Aylesbury, facile da allevare,
rustico e precoce.
</p>

<p>
<span class="pagenum" id="Page_47">[47]</span>
</p>

<p>
Il piumaggio del maschio, completamente nero,
vellutato, con riflessi metallici verdi sul corpo, specialmente
sul capo, becco verdastro, zampe arancione
scurissimo. Porta sulla coda lo stesso ciuffetto di
piume arricciate delle anatre discendenti dal Germano
reale. La femmina ha la stessa livrea del maschio;
dà delle uova color verde cupo.
</p>

<p>
Nel complesso è un volatile utile e simpatico che
può star bene tanto presso l'industriale come nel
parco signorile.
</p>

<div class="chapter">
<h2 id="alloggio">L'alloggio dell'anatra</h2>
</div>

<p>
Grazie alla robustezza della sua costituzione fisica
l'anatra non ha bisogno, come alloggio notturno,
di un locale con disposizioni complicate e si
adatterà a quello qualunque che le verrà preparato
pur che la condizione essenziale sia l'aereazione e
dove trovi un giaciglio pulito; un ambiente senz'aria
mal tenuto, infetto, è sempre la causa principale se
non unica delle malattie alle quali, malgrado la sua
vigoria, l'anatra può soggiacere.
</p>

<p>
Chi alleva diverse specie di volatili deve dare
un alloggio separato ai palmipedi, i quali non possono
appollaiarsi e dormendo in comune con galli,
galline, tacchini ecc. ricevono nella nottata sul dorso
e sulla testa i copiosi risultati della digestione dei
sovrastanti pennuti. Questa promiscuità in uso nelle
masserie non dov'essere praticata da quanti hanno
a cuore di conservar puliti ed in buona salute i propri
palmipedi, anatre ed oche; un'eccezione si può
<span class="pagenum" id="Page_48">[48]</span>
fare per le muschiate le quali hanno l'abitudine di
volare e dormir sui bastoni come i gallinacei.
</p>

<p>
La modesta abitazione dell'anatra consisterà in
una specie di tettoia chiusa, formata mediante quattro
telai in legno, di cui due di legno pieno e gli
altri due saranno muniti di rete metallica a larga
maglia, non troppo però ad evitare che animali da
preda possano penetrar nel rinchiuso durante la notte.
Questi quattro telai, congiungibili a mezzo di gangi
ed appoggiati a regoli di legno infissi nel terreno
formano un insieme che permette di smontare il piccolo
edifizio e trasportarlo altrove ogni qualvolta ne
sia sentito il bisogno; naturalmente, occorre anche
un tettino, ed è perciò che i due telai laterali andranno
foggiati a pendio, e quello anteriore un po'
più basso del telaio di fondo per alcuni centimetri.
Così, supponendo di dover dar alloggio a dodici individui,
un metro e mezzo o due di lunghezza ed
uno e settantacinque centimetri di profondità sono
sufficienti; altezza del telaio davanti m. 0.75 e di
quello di dietro m. 1.30. L'inclinazione del piccolo
tetto è quella occorrente per lo scolo delle acque piovane,
poichè per quanto sia un uccello acquatico
l'anatra ha bisogno di un alloggio asciutto, l'umidità
del dormitorio essendo assai pregiudizievole alla
sua salute. Il tettino andrà ricoperto con cartone incatramato
o con altro sistema che impedisca all'acqua
di penetrare e sul suolo dell'asilo notturno si
spanderà della paglia o della segatura di legno e
meglio ancora, ove si possa averla, della polvere di
torba, assorbente e disinfettante per eccellenza; la
<span class="pagenum" id="Page_49">[49]</span>
vallonea di cui si servono i conciatori di pelli può
ancora servire benissimo.
</p>

<p>
Lo strato di paglia o di altro ingrediente andrà
spesso rinnovato, perchè con le deiezioni liquide dei
palmipedi in poco tempo viene a formare una materia
vischiosa poco igienica. Negli angoli del casotto
si dispongono dei nidi dove le femmine andranno a
deporre.
</p>

<p>
Le indicazioni date sono per semplice norma di
chi volendo impiantar un piccolo allevamento desidera
un consiglio, una guida, chè, del resto, qualunque
locale è buono, a condizione soltanto che sia
sano, dove l'aria circoli liberamente, senza tuttavia
dar luogo a correnti pericolose ed infine sia sempre
tenuto ben pulito.
</p>

<p>
Per le anatrine allevate sia da madre naturale
come artificialmente, occorre un casotto a parte, delle
forme approssimativamente uguali a quelle descritte,
ma di dimensioni proporzionate alla quantità degli
allievi che vi si destinano e per questo, la pratica insegna;
i telai pieni possono però esser tre invece di
due soli. E così ancora, se nella stagione buona, si
cambieranno i telai pieni con altrettanti a maglia di
fil di ferro zincato, la salute dei ricoverati se ne avvantaggerà
maggiormente.
</p>

<p>
Le anatre domestiche possono quasi completamente
far a meno d'acqua per bagnarsi; i giovani
destinati al precoce sacrifizio non devono averne che
per bere, mentre ai riproduttori giovani od adulti
la costruzione di un piccolo bacino è sempre consigliabile;
i primi acquisteranno maggior vigorìa di muscoli
ed uno sviluppo più rapido mentre le uova prodotte
<span class="pagenum" id="Page_50">[50]</span>
da femmine adulte che godono del benefizio
dell'acqua conterranno dei germi più vigorosi e saranno
più facilmente fecondate, l'atto d'accoppiamento
facendosi meglio dai palmipedi sull'acqua che
non sul suolo; gli anatrotti prodotti da germi robusti
riusciranno conseguentemente meglio costituiti.
</p>

<p>
Il bacino scavato nel suolo andrà, ben inteso,
cementato tanto nel fondo che sulle pareti ed in leggero
pendìo, onde poter cambiare di frequente l'acqua
e più agevolmente; esso dovrà aver i bordi a
fior di terra perchè gli animali vi possano accedere
facilmente e sortirne senza dover fare degli sforzi.
Per dieci o dodici adulti un bacino largo un metro
e venticinque centimetri e lungo altrettanto o poco
più è sufficiente.
</p>

<p>
Il liquido elemento oltre a giovare alla salute
offro loro il mezzo di tenersi più pulite e ciò conta
anche per qualcosa. Chi poi ha la fortuna di poter
mandare le sue anatre ad un ruscello od a qualche
stagno vicino, avrà pure il vantaggio di una qualche
economia nell'alimentazione, chè i suoi pensionati
troveranno nel fondo del rivo o dell'acqua stagnante
una infinità di animalucci e d'insetti che ne formano
la microscopica popolazione.
</p>

<p>
Prima di terminar il capitolo riguardante l'abitazione
mi cade in acconcio di dir due parole sugli
escrementi che si raccolgono nell'abitazione stessa
e sul loro valore, il quale non va esagerato ed è
anzi per questo motivo che reputo inopportuno far
materia d'un capitolo speciale l'argomento in questione.
</p>

<p>
Lo sterco delle anatre deposto durante la giornata
<span class="pagenum" id="Page_51">[51]</span>
sul suolo dei recinti dove stanno rinchiuse giova
assai a concimarlo e facendo l'operazione di vangar
il terreno, come consigliato, di tanto in tanto,
questo conterrà ottimi elementi per la pronta e vigorosa
vegetazione. Quello risultante dal soggiorno
degli animali nella baracca o nel locale in cui dormono,
e che, naturalmente, sarà in quantità minore
dell'altro prodotto nel giorno, associato a dei buoni
elementi come la vallonea e la torba in polvere
produrrà un concime buonissimo. Secondo il Blanchon,
il concio dell'anatra in confronto a quello del
cavallo contiene una quantità assai maggiore di fosfato
(14. contro 2.1), d'azoto (10. contro 4.5), di
calce (17.5 invece di 5.7), di sodio (6.5 invece di 1.5)
ed una maggioranza anche per gli altri principii quali
la magnesia, la potassa; la proporzione dell'acqua
è invece inferiore, 556 nelle deiezioni anatrine e settecentodieci
in quelle equine.
</p>

<p>
In sostanza il concime prodotto dagli escrementi
del nostro palmipede mescolati a qualche materia
come quelle indicate, compreso il gesso e la sabbia,
o la sansa, ha un certo valore e mal si agirebbe
non apprezzandolo come merita; orticoltori, giardinieri,
agricoltori lo stimano e se ne valgono; essi
però si guardan bene dall'adoperarlo collo stato puro;
ben sapendo come in tali condizioni, invece di fertilizzare
il terreno, brucierebbe le piante.
</p>

<div class="chapter">
<h2 id="alimentazione">L'alimentazione</h2>
</div>

<p>
Noi sappiamo che l'anatra è dotata, generalmente,
di un appetito formidabile, per saziar il quale ogni
<span class="pagenum" id="Page_52">[52]</span>
alimento si può dire è buono ed accetto golosamente,
ben pochi hanno la disgrazia di far torcere il loro
becco; e siccome la digestione si compie in misura
straordinariamente rapida ed agevole, così ne viene
di conseguenza che dopo il pasto ha più fame di
pria; e per la sua facilità di assimilazione tutto ciò
che mangia le fa prò, quindi cresce e si sviluppa
presto e bene.
</p>

<p>
Nutrire convenientemente un'affamata simile, costituisce,
e ciò è spiegabile, il problema principe dell'allevamento;
su tal punto culminante è richiamata
quindi l'attenzione di chi deve provvedere a risolvere
il problema di non sempre facile soluzione per quanti
hanno molti capi da mantenere.
</p>

<p>
Il genere, la natura, il valore e la quantità degli
alimenti dovono necessariamente differire secondo
l'età e lo scopo al quale gli animali sono destinati,
e le anatre, qualunque sia l'età e lo scopo, mangian
sempre bene e volentieri, ma è evidente che a dei
giovani i quali hanno solo, davanti a sè, pochi mesi
di vita e che debbono raggiungere in breve tempo
il necessario sviluppo, non si dovrà dare la stessa
nutrizione che conviene a dei futuri riproduttori o a
degli adulti in produzione. L'alimentazione andrà
pure modificata secondo l'epoca dell'anno, aumentandone
il valore nei momenti della fetazione o della
muta delle penne, riducendola ai minimi termini nel
periodo di riposo finalmente, la razione d'ingrassamento
andrà pure costituita in modo diverso dalle
altre. Tutto ciò è abbastanza logico perchè sia necessario
spiegare e giustificar ampiamente.
</p>

<p>
A noi risulta altresì che l'anatra selvatica dalla
<span class="pagenum" id="Page_53">[53]</span>
quale deriva la maggior parte delle anatre domestiche
conosciute si nutre sopratutto di cibi animali,
vermi di terra, lumache grosse e piccine, insetti di
terra e d'acqua, ranocchi formati od allo stato di
girino od altri animalucci consimili; nè diversa è l'alimentazione
delle anatre d'oltre Oceano ora addomesticate;
grandi e piccine seguono tutte lo stesso
regime a base animale ed è su questo principio che
dovrebbe esser impostato il sistema di nutrizione se
volessimo uniformare l'alimentazione delle nostre
anatre a quella dell'anatra selvatica. Ma se ciò non
è rigorosamente necessario, neanche il principio in
questione va negletto; noi possiamo in parte modificare
il regime sostituendo a dei cibi animali diversi
altri che l'uguagliano in valore, in cui l'elemento azotato
nella formazione delle razioni per giovani ed
adulti sia essenzialmente curato.
</p>

<p>
L'ideale dell'alimentazione anche dal lato economico
sarebbe quello preconizzato e descritto dall'Espanet,
il quale consiste nello scavare di fianco
ad un corso d'acqua, ad una data distanza fra di esse,
tante fossette, profonde un metro circa, larghe in
proporzione degli animali che si allevano, in cui s'introduce
dell'acqua lasciandovela stagnare per qualche
giorno; quindi si permette alle anatre di andare a
nutrirsi degl'insetti e delle erbe acquatiche che popoleranno
la prima fossa, l'indomani si fanno passare
alla seconda fossa poi ad una terza e così via via
per ricominciar quindi dalla prima che nel frattempo
avrà avuto campo di arricchirsi di una nuova colonia
di animaletti e di piante, continuando usque ad finem
nella manovra semplice ed economica.
</p>

<p>
<span class="pagenum" id="Page_54">[54]</span>
</p>

<p>
Il metodo sarebbe certamente da adottarsi se
non che ritengo ne sia data a pochi l'applicazione,
e d'altro lato, se può convenire per i riproduttori
formati e da formarsi, non è così per i giovani destinati
al precoce sacrifizio ai quali l'acqua dev'esser
negata ed il regime alimentare va dato sotto una
forma speciale; e neppure sarebbe adatto ad ottener
buoni effetti nell'ingrassamento.
</p>

<p>
Lasciando da parte pel momento il regime per
gli anatrotti di cui ci occupiamo nel capitolo riguardante
il loro allevamento, passeremo succintamente
in rivista le principali sostanze azotate da far entrare,
per quanto possibile nella formazione del pastone
per gli adulti nell'epoca della fetazione e che associate
alla crusca di frumento o di gran turco costituiranno
la base della loro alimentazione. Esse sono:
sangue fresco o cotto, sangue melassa, ossa fresche
raspate a macchina, scarti di carne di bue, di cavallo
o d'altri animali, farina di carne, farina di pesce, crisalidi
di bachi da seta, lumache pestate, maggiolini,
cavallette ecc. ecc.
</p>

<p>
A queste sostanze animali se ne aggiungono altre
d'origine vegetale che completano il sistema alimentare
delle anatre, fra cui diverse leguminose
ricche in azoto come il trifoglio, ad esempio; vengono
poi i panelli di cocco, d'arachide, di mais, i residui
di distilleria e di fabbriche d'amido, di paste alimentari,
di birra ecc.
</p>

<p>
Quali di questi ingredienti siano rinvenibili da
noi, in questi momenti sopratutto, non è facile asserire;
si indicano teoricamente per una guida; l'allevatore
deve poi cercarne l'applicazione secondo le sue
<span class="pagenum" id="Page_55">[55]</span>
facoltà l'ubicazione, la maggior o minor facilità e
convenienza di procurarseli. Nei paesi dove l'allevamento
dei volatili domestici è ben compreso ed esercitato,
per quanto i prezzi attuali dei cibi siano elevati,
c'è sempre la convenienza nell'esito dei prodotti
a larghe condizioni, ma havvi anche la facilità di
procurarsi un po' di tutto, incominciando dalla farina
di carne e da quella di pesce, quindi tutto il
resto, quale viene annunciato dai giornali di avicoltura;
nel nostro paese invece buona parte di tali sostanze
sono introvabili, non vi si fabbricano perchè
l'avicoltura è ancor sempre troppo negletta, quindi
nessuno si occupa di mettersi a far dei prodotti che
non verrebbero ricercati e d'altra parte l'importarli
dall'estero non è neppure conveniente causa l'enorme
spesa di trasporto, dogana, cambio ecc.; e se qualcuna
di queste materie è possibile avere, il prezzo
è tale che pochi si sentono la volontà di acquistarne.
</p>

<p>
Esaminiamo quelle un po' meno rare, più facili
da procurarsi o che è possibile fare da noi stessi.
</p>

<p>
Il sangue di macelleria fresco sarebbe un ingrediente
utile senonchè oltre alla manipolazione non
molto gradevole, si corrompe in poco tempo; perchè
si conservi un po' meglio convien farlo cuocere insieme
a dei farinacei e distribuirlo così ai volatili, ai
quali tuttavia ripugna un po' dapprincipio, od ancora
disseccarlo, che in quelle condizioni dura alquanto
più a lungo. Si getta il sangue accagliato entro acqua
bollente cui si aggiunge una cinquantina di grammi
d'acido borico, lasciandovelo quindici o venti minuti,
e quando è un po' consistente lo si divide in
fette sottili che si fanno seccare al fuoco o in una
<span class="pagenum" id="Page_56">[56]</span>
stufa. Una volta queste ben secche, si polverizzano
con un macinino qualunque o con un trinciacarne.
</p>

<p>
Quando è possibile procurarseli a buone condizioni,
gli scarti di carne di cavallo che si fanno cuocere,
tanto più se lasciano desiderare dal lato della
freschezza, sono preferibili al sangue.
</p>

<p>
Le crisalidi dei bachi da seta, ricchissime in
principii azotati sono molto ben accette, tritate e miste
ai pastoni, a tutti i volatili, ma hanno l'inconveniente
di esalare un puzzo disgustoso, che comunicano alle
uova; è bensì vero che quelle d'anatra sono quasi
sempre riservate per la riproduzione, e l'inconveniente
lamentato non ha quindi alcuna conseguenza
temibile; del resto lo si eliminerebbe sospendendo
l'uso delle crisalidi per quindici o venti giorni allorquando
s'intendesse servirsi delle uova pel consumo.
Inoltre per averle a condizioni favorevoli bisogna
abitare non troppo lontano da qualche filanda senza
di che il trasporto renderebbe subito troppo oneroso
il costo di tal mercanzia. Altrettanto va detto per i residui
di birreria, delle distillerie, fabbriche di pasta ecc.
</p>

<p>
Le ossa fresche, contenenti 25 a 30% di materie
azotate e circa il 60% di fosfato di calce sono quanto
di meglio si possa desiderare ed usare, pure o mescolate
nei pastoni, tanto per lo sviluppo degli allievi
quanto per la fetazione delle femmine come ancora
per contribuire all'acceleramento della muta delle
penne; il valore delle ossa fresche è molto superiore
a quello delle ossa calcinate che contengono soltanto
del fosfato di calce, ma per utilizzarle è indispensabile
ridurre le ossa, siano esse di bue, di vitello, di
montone, in modo che possano venir consumate dai
<span class="pagenum" id="Page_57">[57]</span>
volatili e ciò si ottiene con l'uso di una di quelle
macchinette, dette trincia-ossa di fabbricazione americana
od inglese in cui un congegno ben ideato permette
di ridurre le ossa ad un mucchio di sottili scaglie
aventi la forma dei trucioli che si ottengono piallando
il legno. I volatili afferrano col becco queste laminelle
con tutta facilità e le ingoiano, siano allo stato
naturale od introdotte nei pastoni di crusca e farina,
con loro grande profitto. Non v'è miglior agente di
abbondante produzione d'uova, di sviluppo di vigoria
ed in pari tempo economico, giacchè le ossa costano
relativamente poco. È la spesa del trincia-ossa che
riesce alquanto gravosa nei momenti attuali, ma che
cosa non è caro ormai? tuttavia essa viene assai presto
e largamente rimborsata dal profitto che se ne
ricava nell'invigorimento degli animali e nell'ampia
messe di uova che con altri mezzi difficilmente si
otterrebbe.
</p>

<p>
Gl'insetti quali i maggiolini, le cavallette, e poi
i lombrici, le lumache, le quali vanno distribuite pestate,
non costano che il fastidio di dar loro la caccia,
ma non tutti hanno modo e tempo di dedicarvisi, e
poi, d'inverno è quasi impossibile trovare simile elemento
azotato, se poi il branco di animali che si mantiene
è tan si poco numeroso l'impresa diventa irrealizzabile;
beato chi può occuparsene od ha mezzo
d'incaricar qualcuno di farlo. A tal proposito, si legge
accennato nell'eccellente opera del Brechemin sull'avicoltura,
un cibo animale assai comune nelle campagne,
al quale ben pochi pensano, di nessuna spesa, che richiede
solo una leggera fatica; è a un dipresso il sistema
Espanet già accennato.
</p>

<p>
<span class="pagenum" id="Page_58">[58]</span>
</p>

<p>
Chi passa accanto ad un'acqua stagnante, ad un
fosso, avrà spesso osservato delle grandi agglomerazioni
di minute foglioline di forma tonda, verde chiaro
galleggianti sulla superficie dell'acqua che in gran
parte ricoprono; questa vegetazione, detta lenticchia
palustre pare creata appositamente per l'anatra perchè
essa alberga un'infinità di piccoli insetti, delizioso
pasto pel vorace lamellirostro, come lo sono pure le
uova ed i girini di rane che negli stagni generalmente
si trovano. Con una rete qualunque un po'
fitta si raccoglie quest'erba, la si ficca in un sacco
e si porta alle anatre, le quali con un godimento
senza pari ingoieranno erba ed insetti, per il gran
profitto del proprietario cui il cibo squisito e nutriente
nulla avrà costato. Si può anche, in certo modo, coltivare
la pianticella acquatica, pescandone una qualche
quantità e distribuendola in varie tinozze di legno
piene d'acqua, esposte al sole, e sul suolo delle quali
si sarà introdotto della terra; dopo alcuni giorni, si
svilupperà in queste tinozze una massa brulicante
d'insetti; con una rete se ne coglie quel tanto che
occorre e si serve ai nostri palmipedi, lasciandone
parte affinchè la vegetazione si propaghi e la colonia
degl'insetti cresca e si moltiplichi.
</p>

<p>
Quanti poi hanno mezzo, trovandosi nelle vicinanze
d'una città, di procurarsi gli avanzi di cucina degli
hôtels, delle piccole locande, dei restaurants, delle caserme,
degli ospedali, delle famiglie signorili, avranno
con ciò, a condizioni generalmente modiche, una alimentazione
completa per le loro anatre, le quali per
la voracità, per la facile assimilazione dei cibi sono
da paragonarsi al porco e le grasse mescolanze che
<span class="pagenum" id="Page_59">[59]</span>
a questo si somministrano giovano in ugual misura
e con gli stessi portentosi effetti all'ingordo palmipede.
</p>

<p>
I pezzi di pane, di carne, di verdura e così le
acque grasse di rigovernatura unite a crusca od a
panelli triturati costituiscono ancora un'eccellente
alimentazione economica.
</p>

<p>
Fra i diversi panelli più facilmente rintracciabili
nei nostri paesi figurano quelli di lino, di arachide,
di mais; poi vengono i panelli di cocco, di cotone,
di noce, di cacao; ma non è sempre facile averne.
Il tenore in materie azotate dei primi tre, cioè: lino,
arachide, mais è, 28.5 — 27.3 — 47 rispettivamente, e di
materie grasse: 9 — 0 — 8. — Il panello di cacao oltre
ad essere una sostanza nutrientissima, ha pure il vantaggio
di comunicare alle carni un profumo speciale
delicato. Ben inteso, i panelli vanno sfarinati fini il
più possibile con un istrumento adatto.
</p>

<p>
Nell'alimentazione giornaliera non andranno completamente
lasciate da parte le granaglie che poste
ad ammollare ventiquattr'ore prima di somministrarle
saranno più facilmente digeribili; una piccola quantità
messa in qualche recipiente piatto assieme ad un
po' d'acqua la quale agevolerà la presa del cibo non
farà male. Il becco dell'anatra non è conformato come
quello del pollo, con esso il nostro palmipede, invece
di beccare, afferra gli alimenti e con una manovra
speciale, aiutandosi con ripetuti sforzi li ingoia e di
tanto in tanto scappa all'abbeveratoio; quanti hanno
visto un'anatra mangiare avranno osservato con quale
destrezza e celerità straordinaria compia le funzioni
che formano lo scopo essenziale della sua esistenza.
</p>

<p>
Ho accennato al fieno di trifoglio; è un alimento
<span class="pagenum" id="Page_60">[60]</span>
dei più indicati e da qualche tempo incessantemente
suggerito da tutti i trattatisti come dai pratici per la
nutrizione del pollame in genere grazie alle sue qualità
efficienti accoppiate al costo minimo. Bisogna servirsi
di fieno che sia stato segato poco prima della fioritura,
lo si sminuzza col trinciapaglia la sera avanti di distribuirlo,
quindi se ne mette quel tanto che occorre
secondo la quantità di animali da nutrire, e ciò si
apprenderà facilmente con l'uso, in una bigoncia od
in recipiente qualsiasi, preferibilmente in legno, versandosi
sopra dell'acqua bollente; il fieno imbibendosi
gonfia molto ed in capo ad una diecina d'ore servirà,
mescolato a crusca, a formare un buon pastone in
cui sarà bene aggiungere per renderlo maggiormente
appetitoso ed anche vieppiù nutriente, un po' di sale
e qualche sostanza, fra quelle facilmente ottenibili,
saporita.
</p>

<p>
Del resto la maggior parte delle erbe, le ortiche le
insalate, come anche le patate di scarto cotte e tagliuzzate
e le barbabietole trinciate, associate ai panelli
formano dei pastoni che, fra parentesi, devono
esser piuttosto molli che troppo asciutti, di costo ridotto
o minimo ed abbastanza nutrienti. Anzi, così
costituite queste razioni sono per la loro modicità
quelle che più convengono durante l'epoca in cui i
riproduttori hanno meno bisogno di alimentazione
corroborante ed anche per i giovani che si voglion
conservare per la riproduzione i quali abbiano però
già raggiunto il loro sviluppo.
</p>

<p>
La quantità che un'anatra assorbe in una giornata
dev'essere di almeno 150 grammi di alimenti
pesati asciutti: crusca, panelli, granaglia, compreso
<span class="pagenum" id="Page_61">[61]</span>
l'elemento animalizzato ma senza calcolare quello
verde il quale deve servire solo a titolo di complemento;
Pascal<a class="tag" id="tag1" href="#note1">[1]</a> calcola il peso totale giornaliero in
cibo misto e secco occorrente per un'alimentazione
normale di un'anatra in 75 grammi per ogni chilogrammo
di peso vivo. Ma siccome in avicoltura nulla
vi è di assoluto, così il determinare in modo preciso
la quantità è cosa impossibile, ciò dipendendo molto
dallo stato di salute, dall'età ed anche dalla varietà degli
animali che si allevano, alcune razze di più rapido
sviluppo avendo delle esigenze che altre non dimostrano;
la teoria cede generalmente il posto alla pratica.
In massima, più la quantità ed il valore degli
alimenti sono forti, e se gli animali li assimilano facilmente,
gli effetti si fanno sentire in modo visibile
o si possono constatare sulla bilancia nei giovani che
si allevano, pei quali un nutrimento in cui la relazione
nutritiva sia stretta, ossia la proporzione delle
materie azotate fortissima, è indispensabile pel loro
rapido sviluppo; ed è questo il periodo in cui l'alimentazione
va più accurata.
</p>

<div class="chapter">
<h2 id="anatrotti">Come si allevano gli anatrotti</h2>
</div>

<p>
La maggior parte delle anatre domestiche è assai
precoce nella fetazione, alcune, come la Corritrice
Indiana incominciano fin dall'Ottobre, ma viceversa,
in genere non sono molto propense a covare, anzi,
<span class="pagenum" id="Page_62">[62]</span>
vi sono delle razze affatto restie; ciò fa sì che è di
tutto interesse affidar le uova a qualche gallina od
alla tacchina e meglio ancora all'incubatrice artificiale.
</p>

<p>
Trovar delle galline disposte a covare nella stagione
invernale onde aver così una schiusura precoce
è difficile se non impossibile; si può ottener lo scopo
forzando la tacchina a covare e ciò con dei sistemi
alquanto barbini, ma neanche sempre ci si arriva
poichè è cosa contro natura, ed in ogni caso ciò
costituisce un lavoro malagevole. Il sistema più sicuro
e comodo è quello della incubatrice artificiale;
questa è sempre pronta in qualsivoglia epoca dell'anno,
essa non ha mai gl'insetti che perseguitano le chioccie
animali e che si trasmettono alla progenitura,
con essa si possono far schiudere non delle diecine,
ma delle centinaia e migliaia d'uova. Certamente chi
fa un minuscolo allevamento può contentarsi di una
covatrice vivente, ma allora deve aspettare che questa
sia di comodo a covare od altrimenti costringervela
come si usa fare con le tacchine; volendo però
delle nascite e degli allevamenti in inverno, il miglior
metodo è l'artificiale, anche trattandosi di poche
dozzine d'uova; attualmente si trovano delle macchine,
degli apparecchi abbastanza perfezionati da permettere
a chiunque dei risultati oltremodo soddisfacenti.
</p>

<p>
Ma qualunque sia il genere d'incubazione che si
voglia adottare, per aver delle schiusure vigorose
bisogna che le uova provengano da genitori sani,
ben nutriti e ben tenuti, non troppo giovani nè vecchi,
di due anni circa. Incidentalmente va detto che
volendo conservare un buon sangue, i riproduttori
vanno sostituiti dopo qualche anno di funzionamento,
<span class="pagenum" id="Page_63">[63]</span>
sei al massimo; si deve inoltre aver cura di scegliere
fra i giovani allievi destinati alla riproduzione quelli
delle prime covate annuali, i più robusti, i meglio
costituiti, mantenuti in libertà, affinchè possano far
molto esercizio anche sull'acqua e così raggiungere
il maggior sviluppo desiderabile.
</p>

<p>
Parmi inutile entrar qui nella descrizione delle
solite pratiche richieste per l'incubazione, sia essa
naturale come artificiale; sono per le uova d'anatra
le stesse di quante occorrono per quelle di gallina
con la sola differenza della durata che per il nostro
palmipede è di ventotto giorni invece di venti o
ventuno per le uova di gallina. Su tale argomento
mi sono lungamente intrattenuto in altro mio lavoro
pubblicato dallo stesso editore<a class="tag" id="tag2" href="#note2">[2]</a> del resto le pratiche
necessarie si trovano descritte in tutti i manuali
di pollicoltura. Se non mi soffermo su questo
punto è perchè ho inteso nel presente lavoro attrarre
l'attenzione del lettore più che altro sulla convenienza
dell'allevamento dell'anatra per la produzione di carne
e per la utilizzazione dei sotto prodotti lasciando da
parte i dettagli dell'incubazione troppo noti alla generalità,
per indugiarmi invece alquanto sul tema
dell'allevamento propriamente detto.
</p>

<p>
Non conviene all'allevatore dar a covare le anatre,
anche quelle che ne dimostrano la volontà come
succederebbe se si lasciassero tutte le uova a misura
di deposizione, chè ad un certo punto questa si fermerebbe
e l'anatra si accingerebbe a covar quel dato
numero d'uova che madre natura le suggerisce di
<span class="pagenum" id="Page_64">[64]</span>
far nascere; è assai preferibile prolungare la fetazione
il più che si può col sottrarre le uova di mano
in mano, lasciandone nel nido soltanto uno o due
perchè la fetatrice sia attratta a continuare, e con
ciò arrivare al massimo.
</p>

<p>
Fra le diverse covatrici la meno adatta è la
gallina, anche nell'epoca più propizia, poichè la durata
dell'incubazione dovendo protrarsi fino a 28, 30
giorni ed anche 35 secondo le razze dell'anatra, la
gallina mal sopporta un periodo così prolungato di
sequestrazione, mentre resiste senza difficoltà la tacchina,
che può inoltre tenerne sotto di sè un numero
ben superiore, presentando essa con ciò un altro
vantaggio; non parliamo poi dell'incubazione artificiale
per la quale sarebbe indifferente una durata di
tre mesi se vi fossero delle uova schiudibili a simile
scadenza.
</p>

<p>
La durata dell'incubazione per le uova d'anatra
varia, come si è visto, da razza a razza; quelle della
Corritrice Indiana schiudono in un periodo di tempo
minore di quello necessario per le altre razze, 28 a 30
giorni, mentre per le uova della Muschiata va fino
a 35 giorni.
</p>

<p>
Alle prime schiusure e di mano in mano che
nascono, gli anatrotti vanno tolte di sotto la gallina
o la tacchina chioccia e deposti in un panierino foderato
di lana dove si riposeranno della fatica compiuta
nello sforzo di sortire dalla calcarea prigione e vi
staranno tranquille in attesa dei compagni che ancora
devono schiudere; se il locale o la stagione sono assai
freddi si porterà il panierino con la prole un po' vicino
al fuoco c questa si sentirà riavere. La stessa
<span class="pagenum" id="Page_65">[65]</span>
pratica serve per le piccine nate nell'artificiale, a
meno che l'apparecchio non sia munito di un'asciugatrice,
come in gran parte quelli che oggidì si fabbricano;
si aspetta che tutti siano nati e quando è
certo che non c'è più da sperar altre schiusure, si
tolgono tutti e si dànno alla chioccia che li ha covati,
oppure si introducono nella madre artificiale, la
quale li riscalderà bene quanto una animale.
</p>

<p>
Se l'incubatrice è un istrumento alquanto delicato,
per cui taluni non hanno fiducia in essa, altrettanto
non può dirsi della chioccia artificiale, di congegno
semplicissimo e facilmente regolabile, ond'è che anche
adottando l'incubazione animale, per l'allevamento
è sempre da preferirsi l'uso d'un apparecchio che presenta
più d'un lato utile; con esso si ha intanto il
vantaggio di poter mettere in libertà la chioccia appena
la schiusura degli anatrotti è terminata e questa
potrà così ritornar ben presto a compiere altre funzioni
più lucrose pel proprietario che non quella di portar
a spasso le anatrine, alle quali non è difficile insegnar
a vivere senza il concorso di una guida spesso
assai ignorante e quasi sempre tanto ghiotta da attribuirsi
la miglior parte del delicato pastone espressamente
preparato per le piccole creature. Vi sono,
è bensì vero, le cassette dall'allevamento in cui la
chioccia è tenuta prigioniera, e con ciò si rimedia
agl'inconvenienti su lamentati, ma queste possono
servire per una quindicina di anatrotti, mentre si
fabbricano delle chioccie artificiali capaci di cinquanta
e più; è preferibile tuttavia non oltrepassare questa
cifra, poichè le troppo forti agglomerazioni presentano
anche dei grossi rischi.
</p>

<p>
<span class="pagenum" id="Page_66">[66]</span>
</p>

<p>
Di simili apparecchi sonvi diversi sistemi, ma
tutti basati sul principio del riscaldamento ad acqua
mediante termosifone comunicante il calore alla cassetta
dove i piccini vanno a ricoverarsi come farebbero
sotto le ali ed il piumino del ventre della chioccia
animata: le istruzioni per il funzionamento vengono
generalmente fornite dal fabbricante stesso
dell'apparecchio ed è facilissimo il seguirle.
</p>

<p>
La temperatura che deve regnare nella parte
dove sta la cassetta di riscaldamento non dovrà oltrepassare
i 25 o 26 gradi centigradi nei primi giorni,
tre giorni dopo 24 gradi saranno sufficienti, quindi
si scema gradatamente il calore. Una precauzione
importante è di regolare il calore per la notte, che dev'essere
inferiore al normale della giornata, e ciò
perchè gli animaletti riuniti nel ristretto ambiente
ne producono essi medesimi con quello che emana
dal loro corpicino; l'eccesso va dunque rigorosamente
evitato, anzi è da preferirsi che soffrano un po' di
freddo, piuttosto che di caldo eccessivo. Se sentono
freddo si accoccolano gli uni accanto agli altri e
bene o male sopportano la temperatura bassa, ma
quando si trovano in un'atmosfera troppo elevata,
ansimano, sudano e l'indomani mattina sortendo al
fresco rischiano di buscarsi una congestione polmonare
o l'infiammazione agl'intestini che presto li spedirebbe
ad patres. Per le prime notti almeno si faccia
il sacrificio di verificar lo stato delle cose e provvedere
in caso di anormalità coll'alzar o ribassare
il grado atmosferico interno, sulle istruzioni pel funzionamento
fornite dal fabbricante.
</p>

<p>
Per lo prime quindici o venti ore si lascino pur
<span class="pagenum" id="Page_67">[67]</span>
digiunare i neonati, tutt'al più si dia loro un po'
d'acqua o di latte allungato, in cui possano soltanto
immergere il becco. Ed ora si tratta d'insegnar alle
bestiole private di madre a mangiare, cosa non
troppo facile per i primi principii perchè l'anatrina
non ha l'intelligenza precoce del pulcino di gallina
e prima che abbia capito che per vivere
è indispensabile mangiare ha bisogno di qualche
lezione che possiamo darle noi stessi presentandole
qualche lombrico vivo, il quale dimenandosi risveglierà
nel piccolo essere l'istinto naturale che lo
spingerà ad acciuffare col tenero beccuccio il vermiciattolo
ed a buttarlo giù per nutrirsene; un'altra
volta gli si porrà davanti un piattino contenente della
pasta detta vermicelli cotta e che agitata con una
bacchettina produrrà la quasi uguale impressione del
lombrico. Questo corso accelerato d'istruzione che
costituisce il punto più difficile dell'allevamento artificiale
non durerà che due o tre giorni, quattro per
gli allievi più ignoranti, poi basterà servir loro il
pastone preparato ed una volta ammaestrati, le cose
camminano da sè e la voracità si sviluppa in modo
sorprendente.
</p>

<p>
Il pastone che dapprincipio sarà formato con
midolla di pane raffermo, uovo sodo ed ortiche oppure
cicoria od insalata trinciata finissima, con l'aggiunta
di qualche insetto o verme di qualunque genere,
sarà piuttosto molle, chè così verrà più facilmente
inghiottito; si lasci sempre a disposizione degli allievi
dell'acqua nel piccolo abbeveratoio, ma non bisogna
permetter loro di bagnarsi fin che non abbiano almeno
dieci giorni; por gli anatrotti da ingrassare
<span class="pagenum" id="Page_68">[68]</span>
questo bagno deve però essere vietato completamente;
su ciò credo bene insistere.
</p>

<p>
A cominciar dall'ottavo giorno, l'elemento animalizzato
dovrà entrare a far parte regolarmente
della alimentazione negli anatrotti, ritagli di carne
bolliti e tritati molto fini oppure ossa crude ridotte
a trucioli con la macchina speciale detta trincia-ossa,
andranno associati a crusca ed a farina di mais. Si
diano anche loro delle minute granaglie ammollate
per 24 ore, delle paste lesse, delle farine, del pane
intriso nel latte, il tutto sempre in forma piuttosto
liquida, ma non troppo, ad evitare la dissenteria;
ripudiamo solo i pastoni di pura crusca che le massaie
distribuiscono con tanta generosità ma che gonfia i
giovani corpi senza nutrirli; degli animali tirati su
con tal regime non saranno mai di qualche valore.
</p>

<p>
L'acqua piovana è causa di malanno per le piccole
creature; si stia dunque attenti a non lasciarle cogliere
da qualche improvviso temporale, e neppure
si permetta loro di diguazzare nella mota; la loro
lanuggine dei primi giorni non è per anco resa impermeabile
dalla secrezione oleosa che col seguito
impedirà la penetrazione dall'acqua nel loro abito di
piumino, e questo soffice indumento si appiccica al
corpo: e se poi vanno ad infangarsi nella melma, ciò
forma come un'intonacatura, dalla quale non possono
più liberarsi e finiscono per soccombere.
</p>

<p>
Se disgraziatamente non si fa in tempo a ripararli
dall'acqua si procuri di salvar gli anatrotti ammollati
col porli al più presto in un paniere accanto
ad un buon fuoco.
</p>

<p>
L'anatra fin da piccina è amante di intrufolarsi
<span class="pagenum" id="Page_69">[69]</span>
nell'acqua sudicia col corpo ma specialmente col becco
e per natura è piuttosto sporcacciona; basta osservare
la sua manovra quando mangia, prende un boccone
o due poi corre all'abbeveratoio, ritorna al piatto per
far subito dopo un'altra visita all'acqua, ed in tutti
questi andirivieni, divertentissimi da osservare se vogliamo,
l'anatrotto insudicia dappertutto, anche il
suolo del casotto di rifugio viene contaminato dalle
zampine cariche di mota e di deiezioni liquide; per
cui, onde conservar l'igiene così necessaria nell'allevamento,
ogni giorno, possibilmente, si cambierà la
segatura di legno, la paglia o quello strato di altri
elementi che devono guarnire il suolo dell'abitazione;
nelle madri artificiali hanvi generalmente due scomparti,
dei quali uno è all'aria libera con reticolato
e l'altro costituisce il casotto di ricovero; questi
due scomparti devon esser tenuti sempre puliti ed è
questa una misura indispensabile per la salute dei
piccoli allievi.
</p>

<p>
Il sole, a sua volta è per essi pericoloso un'insolazione
può avere degli effetti fulminanti sulle tenere
bestiole, le quali, tuttavia, una volta passato il primo
periodo d'età s'irrobustiscono di giorno in giorno,
l'appetito si fa sempre più feroce, per cui cinque o
sei pasti al giorno non sono di troppo, e diventano
degli animali oltre ogni dire, ed in ogni caso sempre
meglio di quelli d'altre specie, resistenti.
</p>

<div class="chapter">
<h2 id="ristretto">Un esempio di allevamento ristretto</h2>
</div>

<p>
È abbastanza strano che di tutte quelle egregie
persone desiderose di tener qualche volatile da cortile
<span class="pagenum" id="Page_70">[70]</span>
novanta su cento scelgano una o più razze di polli,
dalle quali si ripromettono chissà quali e quanti vantaggi,
e quasi nessuna getti gli occhi sulla numerosa
schiusa delle anatre, fra le quali hanvene pure di
graziosissime come le Mandarine, le Caroline, le
Mignon ecc. per chi non cerchi nell'allevamento che
il diletto, mentre dal lato materiale la maggior parte
delle anatre dà ben altre soddisfazioni di quante
possano offrirne i polli.
</p>

<p>
Non nego che il possesso di un gallo ardito dalla
lussureggiante livrea, col suo fiero portamento, le sue
mosse, lo squillante chicchiricchì, di quel sultano
delle affaccendate galline le quali col loro canto trionfale
segnalano la deposizione del miracoloso, riconfortante
prodotto giornaliero, tutto ciò presenti delle
attrattive che le modeste, tranquille poco canore
anatre non sono in grado di offrire. Ma quando si
considerino le prerogative che queste ultime presentano,
la loro facile adattabilità a qualunque genere
di cibo che convertono in carne e grasso, mettendo
in tale operazione assai minor tempo di qualsivoglia
razza di polli, se si tenesse calcolo della robusta loro
fibra che le rende quasi sempre refrattarie alla maggior
parte delle malattie che insidiano e decimano
gli altri volatili domestici, ove infine si facesse entrare
nella somma dei rendimenti quello dei sotto-prodotti
come le piume ed il piumino, specialità dei palmipedi,
la bilancia dovrebbe pendere in favore di questi
ultimi.
</p>

<p>
Le uova di gallina, è bensì vero, sono più pregiate
di quelle d'anatra, ma queste danno dei pulcini
graziosi anch'essi, e sopratutto più robusti, di sviluppo
<span class="pagenum" id="Page_71">[71]</span>
più precoce. Quanto ad importanza di produzione
non mancano le razze ovaiole, la Corritrice Indiana
sta al paro quando non supera la miglior Leghorn.
Al postutto, il trionfo dell'anatra sta nella precoce
produzione di carne ed è su questa che convien
basare il concetto dell'allevamento.
</p>

<p>
È innegabile che l'allevamento dell'anatra venne
sempre considerato come facente parte delle piccole
industrie campestri, non adattabile alle occupazioni di
piccoli proprietari o di modesti impiegati dimoranti
in campagna ed in cittadine di provincia. Uno degli
ostacoli al suo diffondersi è il preconcetto sbagliato
della necessità dell'acqua per bagnarsi, mentre è
anzi contraria alle giovani anatre che hanno una
vita effimera, destinate come sono al macello a poche
settimane d'età. Se un'acqua corrente, una gran vasca
sono giovevoli ai riproduttori quantunque non assolutamente
indispensabile, un recipiente abbastanza
grande per tuffarvi ripetutamente il becco, poichè
per natura loro, questi animali hanno un gran bisogno
di bere mangiando, è ugualmente bastevole per essi.
</p>

<p>
Un bell'esempio di allevamento in piccole proporzioni
è citato nell'ultima edizione della sua <i>Basse-cour
productive</i> dall'esimio allevatore-scrittore
L. Brechemin, parlando di quella d'un amico, il quale
ha impiantato un recinto per anatre; questo è diviso
in due parti mediante rete metallica, ed alla base
del divisorio venne scavato nel terreno un bacino
comune alle due parti del recinto, la lunghezza della
vasca è di quattro metri, la larghezza è di un metro
e la profondità, 70 centimetri. Un po' più lontano
l'anatricultore ha fatto costruire un secondo recinto
<span class="pagenum" id="Page_72">[72]</span>
nelle identiche condizioni il cui scopo si spiega chiaramente.
Egli tiene due razze, la Rouen e la Pechino,
da ciò la necessità del divisorio, inutile per chi ne
tiene una sola.
</p>

<p>
Nel piccolo allevamento in questione ogni parchetto
contiene sei femmine ed un maschio di ciascuna
delle due razze suindicate. Il bacino viene
vuotato ogni quattro giorni per mezzo di un tubo di
scolo e l'acqua cambiata, perchè rimanendo stagnante
per molto tempo si corromperebbe, e l'igiene è importantissima
nelle agglomerazioni di animali in ristretto
spazio. Come l'acqua, il suolo dove dimorano
gli animali va soggetto alla corruzione in causa dei
loro abbondanti escrementi, ed è ad ovviare alle
funeste conseguenze facilmente derivanti che venne
ideata la costruzione di un secondo recinto, ogni tre
mesi gli abitanti vengono fatti sloggiare da quello
inquinato e sospinti nel nuovo, le capanne smontabili
sul genere di quelle descritte nel capitolo dell'alloggio,
sono trasportate nella dimora diversa e subito dopo
il trasloco, il terreno lasciato libero riceve una rivoltatura
radicale, alla profondità di un ferro di vanga,
quindi seminato ad avena. Quindici giorni o tre settimane
dopo gl'inquilini possono già reintegrare il
domicilio primitivo che ritrovano fresco e risanato,
ma è meglio aspettare anche un mesetto.
</p>

<p>
In questo allevamento così modestamente ideato
e condotto le femmine danno da novanta a centodieci
uova all'anno, quasi tutte fecondate; i maschi hanno
almeno due anni e sono conservati fino ai quattro;
e così pure le femmine per le quali questo limite
d'età non va oltrepassato, poichè diventano poi troppo
<span class="pagenum" id="Page_73">[73]</span>
pingui e la produzione delle uova fecondate scema
grandemente.
</p>

<p>
L'incubazione viene affidata a delle galline od
alle macchine e la schiusura raggiunge una proporzione
elevatissima, quasi il 90%. Simile risultato è
in parte dovuto al nutrimento affatto speciale distribuito
dal principio di Gennaio fino al Luglio, composto
di alimenti molto azotati in cui entra in certa
parte la farina di pesce. E qui sta il segreto d'un
alimento di prim'ordine per la nutrizione delle anatre
in rinchiuso durante la stagione dell'ovificazione, come
gioverebbe pure alle galline se non fosse il timore
che tale elemento comunichi un gusto poco gradevole
alle uova destinate al consumo, mentre per quelle
da far covare ciò non ha importanza alcuna; in Inghilterra
come in Francia la farina di pesce ha preso
una gran voga da qualche tempo e la fabbricazione
si è venuta talmente affinando che l'odore è quasi
del tutto soppresso, e d'altro lato la quantità da aggiungere
ai pastoni è troppo piccola perchè possa
aver un'influenza sensibile anche sulle uova di gallina.
</p>

<p>
Come granaglie le anatre dell'allevamento ridotto
di cui si parla ricevono dell'avena e del gran saraceno;
oltre a ciò ad ogni pasto non si risparmia la
verdura.
</p>

<p>
Questo piccolo industriale alleva in media 900
anatrotti all'anno ch'egli vende all'età di due mesi
a due e mezzo, e l'utile ricavato varia secondo la stagione
oscillando fra L. 1.50 e L. 2.50 al capo. Tutta
la produzione in anatrotti viene assorbita da un solo
ristorante parigino che ne ha un gran consumo.
</p>

<p>
L'utile di L. 2 in media ossia di L. 1800 per
<span class="pagenum" id="Page_74">[74]</span>
900 piccoli ingrassati non sarebbe di certo sufficiente
per far vivere un allevatore, un privato, al giorno
d'oggi specialmente, ma può sempre calcolarsi quale
un dippiù aggiunto ad una situazione modesta, come
è il caso della persona summenzionata. Perchè potesse
prodursi un beneficio abbastanza considerevole
da permettere ad una famiglia di vivere con esso bisognerebbe
duplicare e magari triplicare il numero
dei parchetti coi relativi riproduttori, cercar il collocamento
di un numero abbastanza importante di
anatrotti, aver un aiuto per l'andamento dell'azienda
possedere un certo capitale, impiantarsi insomma su
ben differenti basi. Evidentemente ciò costituirebbe
una speculazione industriale nella quale entrerebbero
in giuoco vari fattori ma anche contemporaneamente
certi utili, come le piume che in un piccolo allevamento
non possono aver molta importanza mentre
in un grande ne acquistano una considerevole.
</p>

<p>
Ma se è dato a pochi d'intraprendere una consimile
vasta azienda, numerosi possono essere i piccoli
allevatori cui può sorridere l'attraente e lucrativa
occupazione.
</p>

<div class="chapter">
<h2 id="industria">Come e dove s'industrializza l'allevamento
dell'anatra</h2>
</div>

<p>
L'industria dell'allevamento intensivo dell'anatra
a scopo della produzione accelerata di carne per
consumo non è praticata finora che negli Stati Uniti
d'America ed in Australia; l'Inghilterra possiede solo
un grande stabilimento di tal natura, la piccola industria
<span class="pagenum" id="Page_75">[75]</span>
campestre di cui si è parlato a proposito della
razza di Aylesbury non potendo esser annoverata fra
le grandi del genere perchè suddivisa tra la popolazione
villica. In Francia è ancora sconosciuta, come
lo è, inutile dirlo, da noi, nè mi consta venga
esercitata in Germania dove l'oca è preferita; da
tempo presso i Cinesi si usano dei sistemi economici
per l'allevamento industriale dell'anatra, ma anche
colà si tratta d'un'industria frazionata, per quanto
diffusissima, non mai di un sistema grandioso come
viene applicato e condotto nei vasti allevamenti americani
un modello del qual genere il solo forse che
esista in Europa è quello di Harrow Weald nel Middlesex
(Inghilterra).
</p>

<p>
Il primo ad aver l'idea d'un immenso <i>anatrificio</i>
(mi si conceda il neologismo che nessun dizionario
registrerà sicuramente) è stato l'americano
Rankin, ricordato in certi recenti lavori di pollicoltura
fra i quali quello del Blanchon riprodotto dal
<i>Giornale degli Allevatori</i>. Il Rankin fece i primi esperimenti
della nuova industria or sono circa cinquant'anni
coi sistemi artificiali senza di che non
sarebbe probabilmente mai riuscito a capo di nulla
d'importante. Dopo varie prove più o meno fortunate
e non senza aver assaggiato il fiele delle facili ed
acerbe critiche nonchè dei catastrofici pronostici, non
scoraggiato, ostinatissimo, vien sù ad ottenere dei
giovani prodotti a condizioni rimunerative, specialmente
perchè portati sul mercato nei momenti più
favorevoli, molto tempo prima cioè dell'arrivo dei
prodotti ottenuti nell'epoca normale.
</p>

<p>
Come nella maggior parte dei casi succede, visto
<span class="pagenum" id="Page_76">[76]</span>
l'esito ottenuto, vennero fuori i scimmiottatori,
e fra questi si distinse certo Weber, tedesco d'origine,
che in unione ai figli si dedicò egli pure all'industria
novella stabilendosi nel 1890 a Wrentham,
al sud di Boston.
</p>

<p>
Quello dei Weber è uno stabilimento modello,
in cui l'impianto meccanico è al completo; i trituratori
di ossa fresche e tutti gli altri istrumenti funzionano
per mezzo di motore a vapore; le incubatrici,
le allevatrici tutte sono perfezionatissime; una
minuscola ferrovia circola nell'intero stabilimento,
sia per il trasporto degli alimenti come per l'asportazione
degli escrementi dei volatili e così per ogni
altro servizio. I tuberi e così pure i legumi che entrano
a far parte dell'alimentazione sono prodotti
sul terreno della vasta proprietà, si fanno cuocere e
si mescolano alle granaglie triturate ed alle farine
formando dei pastoni che vengono lavorati con acqua
bollente.
</p>

<p>
L'impianto non è sulle rive d'un corso d'acqua
come lo sono altri congeneri, forse meno importanti,
ma a quanto pare ciò non è un impedimento alla
sua prosperità; tuttavia quando sia possibile una derivazione
d'acqua per la vicinanza d'un fiume o d'un
canale, ciò è sempre assai preferibile, la proporzione
delle uova fecondate risultando in generale assai
maggiore.
</p>

<p>
Nel suddetto anatrificio, dove la razza di Pechino
è in preponderanza, come del resto in quasi tutti
i grandi stabilimenti americani, si cerca di produrre
l'anatrotto precoce da consumo; i riproduttori sono
tenuti in recinti di proporzioni adatte ed i maschi
<span class="pagenum" id="Page_77">[77]</span>
in quantità sufficiente per assicurare una buona riproduzione.
Le giovani femmine non si lasciano produrre
troppo presto, non si forzano, e ciò nell'intento
di aver delle uova meglio fecondate.
</p>

<p>
Gli anatrotti rimangono due settimane soltanto
sotto le allevatrici artificiali, riscaldate a non oltre
15 gradi, ed hanno libero accesso a delle tettoie ben
riparate dove vanno a godersi quel po' di vita che
alla gran maggioranza di essi è concessa. Allorquando
hanno quattro settimane, se la temperatura è mite,
vengono trasportati all'aria libera, dove trovano delle
capannuccie da ripararsi, circondate da telai a rete
metallica, ma nei casi di repentini cambiamenti di
temperatura sono subito ritirati e trasportati in locali
difesi dalle intemperie; giunti però a sei settimane
d'età gli anatrotti non temono più gran che
dei capricci del tempo e, d'altro lato, l'alimentazione
che ricevono essendo assai animalizzata molto contribuisce
al loro sviluppo. E allorquando hanno poi
dieci settimane e pesano circa due chilogrammi e
mezzo vengono sacrificati e piumati immediatamente
dopo morti, e appena terminata la spiumatura tuffati
in acqua freddissima, ottenendo con ciò una maggior
compattezza della carne oltre all'aspetto migliore
del volatile.
</p>

<p>
È sulle traccie di quanto praticano gli americani
e dopo aver fatto gli studi nello stabilimento Forbin
che l'inglese L. B. Purdey si è deciso ad impiantare
una gran <i>fabbrica di anatre</i> con tutti i perfezionamenti
dettati dalla pratica e con l'adattazione dei
più recenti trovati della scienza, come termosifoni
per riscaldamento, luce elettrica in tutti quanti i locali,
<span class="pagenum" id="Page_78">[78]</span>
compresi quelli di abitazione dei palmipedi ecc.
ecc., onde farne un allevamento modello sotto ogni
rapporto. Allo impianto, costato dodicimila lire sterline,
ha presieduto uno spirito d'organizzazione quale
non si potrebbe trovar superiore per industrie di
qualsivoglia altro genere, e data la novità di questa,
di più razionale e perfetto.
</p>

<p>
L'azienda, intitolata «Middlesex duck plant»,
occupa una superficie di quattro ettari; i vari edifizi
che vi sorgono sono tutti in legno, senza lusso,
ma ben ideati e solidamente costrutti.
</p>

<p>
I recinti dove stanno i riproduttori, dei quali
quasi tremila sono femmine e nella maggior parte
della feconda e precoce razza di Pechino, sono tutti
muniti di una vaschetta in cemento, dove l'acqua
corrente viene di continuo rinnovata; ogni due recinti
un pollaio in comune serve di ricovero agli abitanti
per la notte, e per la fetazione; esso è però
diviso in modo che i volatili di ogni parchetto hanno
una parte separata e con ciò non succedono confusioni.
</p>

<p>
La parte più interessante dell'azienda è quella
che concerne i giovani e la loro breve esistenza di
nove settimane attraverso una serie di sale e parchetti
che si seguono gli uni in fila agli altri e dove
gradatamente dalla nascita si avviano al sacrifizio.
</p>

<p>
Un grande interesse desta pure il locale d'incubazione;
le incubatrici ad acqua calda, di marca
Hearson, una delle più perfezionate, sono in numero
di ottanta e possono contenere fino a ventimila uova
in una sola volta. Le sale d'incubazione vedono schiudere
giornalmente le uova di parecchie di queste
<span class="pagenum" id="Page_79">[79]</span>
macchine e gli anatrotti vengono trasportati immediatamente
di mano in mano che nascono nelle sale
d'allevamento, il cui riscaldamento è assicurato a
mezzo di un termo-sifone posto nella stessa sala dove
si preparano gli alimenti: la temperatura è costantemente
mantenuta fissa da un regolatore automatico.
</p>

<p>
Nelle cucine belle e ben aereate si preparano i
pastoni per i riproduttori e pei piccoli allievi e appena
pronti, dei vagoncini su rotaie li trasportano per la
rapida distribuzione. L'alimentazione è combinata
in modo da ottenere il prontissimo sviluppo degli
anatrotti destinati a breve carriera mortale, dapprima
in carne ed in grasso successivamente, senza preoccupazione
della forte ossatura necessaria soltanto
negli individui che dovranno formare dei vigorosi
riproduttori.
</p>

<p>
Appena nati si lasciano tranquilli durante ventiquatt'ore,
nel qual periodo di tempo essi nulla hanno
a soffrire del digiuno, trascorso il quale periodo si
incomincia a distribuir loro dei pastoni composti con
farina di mais, uova sode spiaccicate, foglie d'ortica
o crescime oppure trifoglio, secondo la stagione,
trinciata molto finemente. Essi, nei primi momenti
stentano un po' a nutrirsi da sè, ma una volta la
difficoltà vinta, diventano quei famosi mangioni che
tutti sanno; in seguito, i pastoni vengono formati con
mais macinato, panelli triturati, crusca e un po' di carne
di bue. I pasti pei giovani allievi sono tre al giorno;
per i riproduttori invece sono due soli e nella loro
composizione si cerca di associare l'efficacia maggiore
all'economia.
</p>

<p>
Subito dopo le cucine una galleria lunga trecento
<span class="pagenum" id="Page_80">[80]</span>
metri comprende sessantanove scomparti, parte a
destra e parte a sinistra, divisi da un passaggio centrale
dove scorrono i vagoncini su rotaie che portano
gli alimenti e quelli pel trasporto della paglia da giaciglio,
la quale viene cambiata ogni giorno, quella
sporca da escrementi essendo asportata ed ammucchiata
in locale distante.
</p>

<p>
L'edifizio, sbiancato con latte di calce internamente
ed intonacato all'esterno, dipinto a carbolineo,
ha il suolo tutto cementato, onde facilitare la pulizia
con lavatura e disinfezioni; esso è nella notte continuamente
rischiarato a luce elettrica per evitare
qualsiasi pericolo d'allarme nei timidi animali al passaggio
dei guardiani, e, a quanto pare, non è la luce
che turbi i loro sonni, essendovi abituati fin dalla
nascita. La galleria è divisa in due parti, delle quali
una è riscaldata, per l'allevamento degli anatrotti
fino alla settima settimana, l'altra non riscaldata serve
a contenerli per le rimanenti due settimane, in cui
si compie il loro allevamento e l'ingrassamento.
</p>

<p>
Ingegnosamente prodotto e distribuito a mezzo
di canali, attraverso i quali passa il vapore, il riscaldamento
è regolato in modo da portare la temperatura
nel punto più caldo a 32.2 centigradi e non scende
mal al disotto di 21 gradi. È quello insomma di una
gran madre artificiale, in cui tutte le disposizioni sono
prese in vista di un allevamento in condizioni ottime,
e che troppo luogo sarebbe descrivere più minutamente.
</p>

<p>
In complesso, si tratta di tre grandi scomparti
suddivisi in sessantanove piccoli, i due primi sono
riscaldati dovendo funzionare da madre per gli anatrotti;
il terzo grande scomparto, dalla 16ª alla 49ª
<span class="pagenum" id="Page_81">[81]</span>
suddivisione è riscaldato soltanto in inverno, e dalla
50ª alla 69ª ed ultima suddivisione, dedicate all'ingrassamento,
non sono punto riscaldate.
</p>

<p>
A cominciare dalla quinta suddivisione gli scomparti
hanno tutti il loro piccolo recinto esterno aperto
con cui comunicano, di superficie minore o maggiore
a misura che si procede; ognuno di questi è provvisto
di abbeveratori in legno, di dimensioni appena
sufficienti perchè gli animali possano tuffarsi il becco
per bere ma non per bagnarvisi questa facoltà, è
concessa soltanto a quelli giunti all'ultima suddivisione
e per la vigoria della loro immolazione; come
agli umani condannati alla pena capitale, è accordato
di chiedere quel che vogliono per mangiare e bere,
così a questi infelici animaletti si procura per pochi
istanti quanto avrebbe formato la loro delizia, giornaliera
il prendere un bagno! e questo naturale, legittimo
diletto segna la fine della tranquilla sì ma
rapidissima carriera. Lo scopo di tanto generosa largizione
non è inutile dirlo, umanitario ma egoistico,
ottenere cioè col supremo lavacro un piumaggio ben
pulito e con la tranquillità dell'ultimo giorno una
carne migliore; e neanche quel conforto è intero, poichè
accompagnato da un completo digiuno affinchè
il corpo sia ben vuotato prima di passare nelle mani
del sacrificatore.
</p>

<p>
Sortite dalla vasca e dopo il completamento della
toeletta con un breve soggiorno in paniere ben guarnito
di paglia dove si asciugano, le vittime vengono
portate nella sala dell'immolazione ed in pochi istanti
da appositi incaricati soppresse, mediante uno stiramento
di collo che frange la colonna vertebrale, vuotate
<span class="pagenum" id="Page_82">[82]</span>
e spiumate completamente salvo al collo ed alla
testa; tutto ciò è fatto con la massima rapidità e precisione
da un personale pratico, abilissimo. Le morticine
disposte in bell'ordine entro casse a quindici
per cassa ed introdotte in un frigorifero vi rimangono
fino alla partenza per i mercati londinesi e questa
ha luogo nella nottata successiva all'immolazione a
mezzo delle automobili dello stabilimento.
</p>

<p>
E così si compie il breve ciclo; in nove settimane
nasce, vegeta e muore il povero anatrotto industriale
a Ducks Plant; esso non ha conosciuto alcuna
delle gioie della vita che a tanti altri volatili
sono largite tranne quelle di mangiare e dormire
ed appena gli fu dato di veder il sole dei suoi sogni,
il bagno, subito ne fu privo; tale è il suo fato e tale
il fatto che la ardita iniziativa dell'industriale è stata
coronata da incontrastato successo. Impostata su così
vaste basi era impossibile che delle difficoltà enormi
non si presentassero all'inizio al coraggioso imprenditore;
così fu che per utilizzare fin dal bel principio
un impianto simile bisognava procurarsi una ingente
quantità d'uova per l'incubazione, un migliaio
o due al giorno; per cui si dovettero provvedere in
parte nelle vicinanze ed altre farle venire di fuori
e ciò fu eseguito non senza pena mentre in pari tempo
si provvide all'acquisto dei primi riproduttori. Questo
fu il principale ostacolo iniziale, poichè tutto il
resto era stato così ben studiato e disposto che funzionò
subito senza alcun inciampo serio; con l'andar
del tempo si ricorse sempre meno alla provvista d'uova
da incubazione ed ora sono le riproduttrici dello stabilimento,
in gran maggioranza anatre di Pechino,
<span class="pagenum" id="Page_83">[83]</span>
che danno tutte le uova necessarie, con una media
di 130 circa annue cadauna.
</p>

<p>
In sostanza, il Purdey ha risolto il problema dell'industrializzazione
dell'allevamento anatrino, ed il
suo esempio, abbia, o meno, imitatori in Europa, resta
sempre ad attestare uno spirito d'iniziativa singolare
e merita encomio, non foss'altro per l'ardimento
e la scienza spiegati.
</p>

<p>
In Australia, come altrove ho accennato, l'allevamento
industriale dell'anatra è pure assai esteso;
la razza che colà si tiene è solo in parte la Pechino
pura, poichè molto si adopera la Muschiata i cui maschi
grossi e libidinosi vengono adibiti alla fecondazione
di femmine Pechino ed Aylesbury ottenendone
degli enormi prodotti; è lo stesso sistema adottato da
tempo in alcune regioni francesi come ora diremo.
</p>

<div class="chapter">
<h2 id="ingrasso">Ingrassamento delle anatre</h2>
</div>

<p>
L'età buona per metter l'anatrotto di razza all'ingrasso
è fra le otto e dieci settimane, il continuar
a nutrirlo per qualche tempo ancora aspettando ad
ingrassarlo oltre il termine suindicato è uno sbaglio,
poichè è questo il periodo in cui mette le piume e
le penne, mangia a più non posso e tutto va a far
le spese dell'abito che si sta confezionando.
</p>

<p>
È specialmente coi giovani precoci che l'ingrassamento
riesce proficuo in quanto che questi sono
vendibili in un'epoca nella quale c'è scarsità di buoni
prodotti giovani e di conseguenza se ne ricava un
frutto più considerevole. Maestri del genere sono gl'industriali
<span class="pagenum" id="Page_84">[84]</span>
americani ed alcuni villici inglesi come si è visto.
Da noi nulla si fa di tutto questo, si portano le anatre
giovani od adulte dopo un sommario trattamento
migliore del solito e neanche sempre, giacchè nella
maggior parte dei casi vengono uccise quando hanno
appena quella misera riserva di grasso che poterono accumulare
con una alimentazione ordinaria molto ordinaria
anzi; eppure se ne ottiene ancor sempre un buon
prezzo, se si introducesse nelle nostre campagne l'usanza
di far crescere l'anatra con metodi più razionali, se si
adottassero tipi di maggior rendimento o quanto meno
si migliorasse la razza comune un po' dappertutto
come si fa appena in qualche regione, con opportuni
incroci, le nostre massaie potrebbero contare su dei
guadagni ben superiori a quelli d'ora.
</p>

<p>
In Francia l'industria dell'ingrassamento è limitata
ai grossi capi di vari mesi in vista della produzione
del fegato e non si usa impinguare i giovani
di poche settimane; bisogna che questi individui abbiano
almeno quattro o cinque mesi d'età e si tratta
quasi sempre dei così detti <i>mulards</i>, termine adottato
per quegli infecondi ma tanto voluminosi meticci di
anatre comuni o di Rouen col maschio del lubrico
Guinea. Colà si adopera molto la farina d'orzo e quella
di gran saraceno, nelle regioni dove queste graminacee
sono prevalentemente coltivate, mentre nel meridionale
si è adottato il mais. Inghilterra e Germania
usano l'orzo ed in proporzioni minori la barbabietola.
Da noi, dove la coltivazione del mais è estesissima
questo cereale è il solo indicato; tanto più che non
è il caso di sostituirlo nè con patate nè con panelli
tutta roba carissima oggidì.
</p>

<p>
<span class="pagenum" id="Page_85">[85]</span>
</p>

<p>
Nel lavoro. <i>Allevamento famigliare e industriale
dell'oca</i> di A. Gemignani, pubblicato dallo stesso editore
Signor Battiato, è detto assai estesamente del valore del
granturco come alimento impinguante superiore ad
ogni altro in uso, specialmente in chicchi e quanto
sia preferibile il mais vecchio a quello dell'ultimo
raccolto, perchè una parte delle materie albuminoidi
col tempo si trasforma in grasso; nello stesso lavoro
vi sono alcuni ragguagli anche sulla utilizzazione dei
sotto-prodotti dell'oca fra i quali quello della conservazione
delle carni in salamoia e con altri sistemi,
che si possono perfettamente adattare ai sotto-prodotti
dell'anatra.
</p>

<p>
Per avere dall'ingrassamento dei risultati straordinari,
oltre che su un'idonea alimentazione convien
basarsi sulla scelta di animali di grande sviluppo; in
tutte le epoche dell'anno un'anatra grassa, di due o
di sei mesi, è sempre un volatile gustoso se alimentata
a dovere, ma per l'ingrassamento delle adulte,
il momento migliore è nel Novembre poichè così gli
animali sono pronti per le feste di Natale e di Capo
d'anno, quando cioè la ricerca di circostanza ne fa
salire il prezzo.
</p>

<p>
Verso la fine dell'impinguamento non ha trascurata
l'aggiunta di materie azotate d'origine animale;
le prove fatte coll'introduzione nei pastoni di qualche
piccola quantità di carne scadente, quale quella
di cavallo e più precisamente del fegato, o di altre
parti rifiutate per lo più nell'alimentazione umana
sono concludenti.
</p>

<p>
Data la ben nota ingordigia del nostro palmipede
si può portarlo ad un grado di grasso già assai soddisfacente,
<span class="pagenum" id="Page_86">[86]</span>
solo che gli si somministri un'alimentazione
modellata su quella dianzi descritta e ciò durante
sei ad otto settimane, aggiungendo sempre ai
pastoni di crusca un po' d'erbaggio, come ortica, insalata,
cicoria trinciate, alternando tal pasto con altro
di maïs puro ammollato nell'acqua un po' salata. Ma
in un tempo molto più breve si possono ottener gli
stessi effetti segregando gli animali in una delle solite
stie per polli e capponi, modificate possibilmente,
a scomparti stretti per un solo individuo ciascuno,
la segregazione così fatta avendo maggior efficacia.
La stia va posta in qualche locale piuttosto calduccio,
alquanto scuro e lontano dai rumori; ogni giorno
si daranno quattro pasti, uno di pastoni e l'altro
di maïs alternati. Le recluse non hanno altro da fare
che mangiare, bere e dormire fra i pasti, ed a questo
regime si adattano facilmente, se non a tutta prima,
causa la perduta libertà, due o tre giorni dopo
la sequestrazione, l'istinto della conservazione e della
voracità riprendendo il suo imperio, ed è ben naturale
che in capo ad alcune settimane siano diventate
grasse, fin troppo, talvolta.
</p>

<p>
Prima di imprigionare le anatre sia in un locale,
ammassate in certo numero oppure nella stia, è buona
pratica spiumarle sotto il ventre per evitare che
con l'andar dei giorni le piume sporcate dagli escrementi
si appiccichino al corpo ingenerando uno strato
di sudiciume in cui non tardano a comparir gl'insetti
che tormenterebbero le povere vittime a detrimento
dello scopo prefisso, avendo queste bisogno
della massima tranquillità.
</p>

<p>
Terminato il periodo dell'impinguamento, locale
<span class="pagenum" id="Page_87">[87]</span>
o stìa dove gli animali hanno soggiornato a lungo,
devono essere diligentemente lavati e disinfettati
prima d'introdurvene altri.
</p>

<p>
Detto dell'ingrassamento semplice aggiungerò
qualche parola su quello forzato per ingozzamento
(<i>gavage</i>) usato solo essenzialmente per ottenere il fegato
ipertrofico, di un grande valore per l'industria
speciale dei rinomati <i>patés de foie gras</i> di Nérac e
di Perigueux fra gli altri, poichè Tolosa e Strasburgo
adoperano più particolarmente i fegati d'oca più
voluminosi ed a miglior mercato di quello d'anatra,
i quali, viceversa, sono di grana più fine e di sapore
assai più delicato.
</p>

<p>
È in uso in certi dipartimenti meridionali francesi
la divisione del lavoro; alcuni coloni allevano
le anatre per venderle ad altri che non possedendo
nè terreni nè locali adatti per l'allevamento si dedicano
all'operazione dell'ingrassamento e vendono
i fegati ai fabbricanti. Durante il periodo che precede
il <i>gavage</i>, gli animali sono dapprima rinchiusi
per qualche tempo in un recinto stretto, nutriti abbondantemente
con farinacei, barbabietole e granaglie
cotte, stando imprigionati in un locale buio ma
facilmente arieggiabile come una scuderia od una
rimessa da carrozze, lontana dai rumori il più possibile.
Durante i pasti si fa un po' di luce, ma poi
si ritorna al buio e si lasciano le rinchiuse digerire
tranquillamente accoccolate sulla paglia che ricopre
il suolo del locale, fino al pasto successivo; con un
forcone si rivolta la paglia il mattino dopo del primo
giorno l'indomani si cambia completamente lo
strato e così si seguita fino al termine del periodo
<span class="pagenum" id="Page_88">[88]</span>
d'ingrassamento; con questa misura le carni non piglian
mai cattivo gusto, le penne non s'imbrattano
e si tengono lontani gl'insetti.
</p>

<p>
Se coi sistemi fin qui descritti si hanno già dei
capi ben grassi, con l'impinguamento forzato si arriva
al nec plus ultra; ed è tale quello adottato per
ottenere dei fegati enormi. Si pratica perciò l'ingozzamento
(<i>gavage</i>) sia con l'imbuto come mediante
pallottole preparate, e ciò secondo le regioni. Dove
si adopera l'imbuto si costringe il volatile che si
tiene ben serrato fra le ginocchia ad assorbire una
certa dose di maïs ammollato versandola in un imbuto
il cui canale viene preventivamente introdotto
nella gola del paziente e con un'abile manipolazione
si fa scendere la razione prefissa attraverso il canale
degli alimenti fino all'esofago; quindi si rimette l'ingozzata
al suo posto a digerire. Altrove l'anatra viene
nutrita forzatamente, introducendole certe pallottole
bislunghe di farina di maïs ben impastata preparate
la sera prima; il volatile vien tenuto nella
medesima posizione indicata per l'ingozzamento con
l'imbuto, gli ai apre il becco, si allunga il collo e
gli si fa scivolare una, poi due, poi diverse pallottole,
previa immersione nel siero di latte di questi
pilloloni, onde agevolarne la deglutizione; dipende
dall'ingozzatore il giudicare la quantità che l'ingrassanda
può ricevere e dell'epoca in cui conviene troncare
il regime.
</p>

<p>
Non m'indugierò più oltre sull'argomento che
d'altronde è trattato in esteso nel volume già citato
«L'allevamento dell'oca». Un'anatra troppo
grassa non ha un valore corrispondente alle cure,
<span class="pagenum" id="Page_89">[89]</span>
alle spese, ai rischi che l'operazione comporta o presenta,
a meno che si abbia il collocamento assicurato
della produzione del fegato e ciò non si può pretendere
che là dove esistono fabbriche speciali di conserve,
come nel mezzodì della Francia ed in Alsazia.
Sono d'avviso e lo ripeto ancora che la più proficua
e più facilmente attuabile industria anche da
noi sia la produzione dell'anatrotto di poche settimane
ingrassato, almeno per ora; col tempo c'è da credere
che anche in Italia sorgerà la nuova industria.
</p>

<div class="chapter">
<h2 id="piuma">La piuma</h2>
</div>

<p>
La convenienza di allevar l'anatra emerge non
solo per la produzione della carne ma ancora pel
raccolto di penne, piume e piumino che essa ci fornisce;
la realizzazione di questi sotto-prodotti può dare un
discreto utile, che generalmente è poco considerato,
quando specialmente essi siano d'una certa importanza
per quantità e per preparazione adatta, il commercio
delle piume facendone sempre una ingente ricerca.
</p>

<p>
I palmipedi, contrariamente a quanto succede
negli altri volatili domestici mutano due volte l'anno
le piume e questa muta si compie in brevissimo
tempo; anche in ciò differiscono dagli altri volatili e
trattandosi di una specie di malattia il vantaggio che
presentano le anatre in ciò è di un certo valore,
poichè prolungandosi il periodo l'animale s'indebolisce
e la produzione per conseguenza ne risente. Come
già si è fatto osservare ad ogni muta il maschio
cambia di livrea, ora modesta, ora di gala, secondo
<span class="pagenum" id="Page_90">[90]</span>
l'epoca; nella femmina invece è sempre la medesima.
</p>

<p>
Tutte le penne, come le piume ed il piumino
servono per gli usi famigliari e con esse si fanno
dei guanciali, delle coperte da tetto, si utilizzano insomma
in diversi modi anche per oggetti d'ornamento
da signora; l'industria della piuma ne trae il
miglior partito immaginabile, ma va osservato ch'essa
paga assai meglio la piuma <i>viva</i>, <i>strappata</i> cioè sul
corpo degli animali viventi, di quanto retribuisca la
penna <i>morta</i> e per <i>morta</i> s'intende non soltanto
quella tolta dal corpo degli animali dopo uccisi ma
ancora se caduta naturalmente all'epoca della muta;
una penna staccatasi dal corpo per effetto naturale
ha un valore ben diverso da ogni altra violentemente
levata. Per quanto quest'ultima espressione
possa sottintendere un'azione brusca e crudele, in
realtà ciò non succede, poichè non si tratta che di
anticipar qualche poco, di aiutare in certo modo la
natura nel lavorio che si compie nell'epoca del cambiamento
delle piume senza aspettare che queste
cadano da sè; basta osservare l'animale nelle epoche
in cui succede il fenomeno naturale che nell'anatra
adulta cade in Luglio ed in Settembre-Ottobre e nell'anatrotto
quando ha due mesi o poco più ed in Ottobre;
essi scuotendosi fanno cadere qualche piuma
e questo è il più sicuro indizio che è giunto il momento
opportuno per la spiumatura, oppure, strappandone
qualcuna nelle epoche indicate, se non fanno
sangue premendole con l'unghia, si può procedere
all'operazione senza correre il rischio di far soffrire
l'animale (si dice allora che la piuma è <i>matura</i>) ciò
<span class="pagenum" id="Page_91">[91]</span>
che succederebbe ripetendola più volte nell'anno come
per ingordigia taluni fanno.
</p>

<p>
Per eseguire la spiumatura conviene aver pronti
due panieri, in uno dei quali si lasceranno cadere
le penne più grosse e nell'altro il piumino, tanto più
se si devono vendere avendo esse valore diverso,
s'incomincia per acciuffar l'anatra, la quale sbraiterà
e si dibatterà alquanto, ma, naturalmente non bisogna
fare caso; andrà tenuta ben stretta fra le gambe
previa arrovesciatura delle ali sulla schiena, quindi
si passa gradatamente allo strappamento delle piume
partendo dal collo, poscia si scopre il petto ed il
ventre fino all'ano per risalire un po' verso le reni
che dovranno rimaner ricoperte, come la testa, della
loro livrea naturale; la schiena come le reni e le
ali non vanno toccate e così neanche quelle piume
più lunghe e più rigide che reggono le ali, ad impedire
che cadano a terra come succederebbe quando
non si rispettasse il provvidenziale guancialetto. Si
lascia per ultimo il piumino che è il più aderente alla
pelle, e non lo si toglie che dopo aver strappato tutta
la piuma che ricopre il corpo nelle parti sopra indicate,
la lanuggine o piumino avendo un valore più
considerevole delle altre penne e per tal motivo convien
tenerle separate gettandole nel paniere speciale.
</p>

<p>
Una volta spiumata l'anatra va tenuta riparata
e tranquilla, ben nutrita, per alcuni giorni: quanto
alla piuma, perchè si conservi bene, bisogna essiccarla,
come vedremo col seguito.
</p>

<p>
La terminologia francese per designare le varie
penne e piume dei volatili domestici è assai complicata
ed i prezzi variavano, ante bellum, da L. 1,75
<span class="pagenum" id="Page_92">[92]</span>
a L. 8 al chilogr. Secondo si trattava di penne del
dorso, di piume del ventre e del petto oppure del
piumino; attualmente questi prezzi devono essere ben
più elevati, per cui se c'era già un discreto vantaggio
a raccoglierle prima della guerra, ora questo sarà
doppio e forse maggiore ancora. Inutile dire, tanto
pare evidente, che la piuma completamente bianca
ha sempre un prezzo assai superiore a quella di colori
diversi, meglio prestandosi alla tintura per generi di
moda, mentre quelle colorate generalmente non possono
trovar impiego che per riempimento.
</p>

<p>
Oltre ad aver minor merito, come ho già detto
di fronte al fabbricante che le utilizza, le penne state,
strappate sugli animali morti quand'anche immediatamente
dopo uccisi, cadute oppure tolte ad animali
viventi, devono essere pulite, non imbrattate cioè nè
di sangue nè di sterco; occorre perciò offrire alle
anatre negli ultimi giorni della loro esistenza il mezzo
di lavarsi in qualche vasca e della paglia pulitissima
in abbondanza per asciugarsi.
</p>

<p>
Quanto al modo di ucciderle senza che il sangue
abbia a macchiar il piumaggio, che nelle Pechino e
nelle Aylesbury è più prezioso perchè bianco, non
c'è che introdurre nel palato all'altezza degli occhi
del condannato l'acuta lama di un temperino o di un
ferro affilatissimo e conficcarlo profondamente fino ad
offendere il cervello; la morte avviene fulminea e la
livrea è salva, ciò che non si otterrebbe coi mezzi
più comunemente adottati, sulla descrizione sgradevole
dei quali mi sarà concesso sorvolare. Questo
sistema d'uccisione presenta anche il vantaggio dal
lato del sapore di conservarlo completamente all'anatra,
<span class="pagenum" id="Page_93">[93]</span>
che nulla ha perduto del suo sangue e per i
buongustai ciò ha un discreto merito approssimandosi
alquanto al profumo dell'anatra selvatica.
</p>

<p>
Altri invece preferiscono la bianchezza delle carni
al sapore; coll'offendere il cervello, come detto, oppure
tirando il collo all'animale, pratica anche questa
più comune in certi paesi; se le carni riescono
alquanto profumate restano però di color scuro e
così pure la pelle; dissanguando invece la vittima il
più possibile, si ottengono capi di bella presenza esteriore
e carni bianchissime.
</p>

<p>
Il volatile va spiumato completamente appena
avrà cessato di vivere; s'incomincia dal buttare in
un paniere le grosse penne delle ali e della coda,
poi si passa alle piume esterne di tutto il corpo e
finalmente si toglierà con attenzione il piumino che
sta sotto le piume aderente al corpo e lo si metterà
in un paniere a parte. Se il corpo si fredda durante
l'operazione lo si tuffa in acqua bollente e così si può
terminarla facilmente.
</p>

<p>
Le grandi penne delle ali e quelle della coda
non sono utilizzabili che per riempir guanciali, coperte
da letto ed altro e di esse le barbe soltanto, che si
taglieranno colle forbici; il fusto si butta via.
</p>

<p>
Perchè possano conservarsi, tutte le penne, siano
esse tolte ad animali vivi come a macellati devono
essere sterilizzate facendo subir loro l'essiccazione;
si introducono entro sacchi di tela e poi in un forno
da pane subito dopo la sfornata, per ritirarle allorchè
il forno sarà completamente freddato; si tolgono dai
sacchi e si battono ben bene con delle bacchettine
di giunco. Queste due operazioni servono, la prima
<span class="pagenum" id="Page_94">[94]</span>
a distruggere insetti, uova e materie grasse contenuti
nelle penne e l'altra a staccare e disperdere le pellicole
aderenti.
</p>

<p>
Levate dal forno e battute, si stendono su graticci
e con le mani si lavorano diligentemente come si
farebbe colla lana. Trascorso qualche giorno si ripetono
tutte queste operazioni, forno, battitura e rimaneggiamento,
che così si può esser certi della conservazione
perfetta ed a lungo delle piume; riposte
in casse, dove però non stiano pigiate, e assicurate
contro le tignole da naftalina o da canfora, possono
rimanervi del gran tempo senza che abbiano a soffrire
menomamente.
</p>

<p>
Le pelli d'anatra, come quelle d'oca, guarnite
del loro piumino servono poi a fabbricare alcuni oggetti
d'uso domestico in sostituzione delle pelli di
cigno e ciò costituisce un'industria speciale assai fiorente
in alcuni paesi. Per queste imitazioni cigno è
necessario servirsi di pelli d'anatra dal piumaggio
bianco e che abbiano appartenuto ad animali stati
spiumati radicalmente e poi mantenuti ancora in vita
fino a tanto che la peluria non sia un po' cresciuta;
ucciso il volatile si incide la pelle, la si solleva delicatamente
perchè non si strappi, procurando anche
di lasciarla più intera possibile, quindi la si concia,
per venderla ai fabbricanti di boa per signora, di
piumini da cipria ecc., per i quali altre volte si ricorreva
esclusivamente al cigno. E' la stessa operazione
che si pratica con la pelle dell'oca che è più
dettagliatamente illustrata nel volume sull'allevamento
di questo palmipede già menzionato.
</p>

<p>
<span class="pagenum" id="Page_95">[95]</span>
</p>

<div class="chapter">
<h2 id="malattie">Malattie</h2>
</div>

<p>
In generale, le malattie che affliggono i polli, i
tacchini od altri volatili sono più numerose e con
caratteri più gravi che non nei palmipedi; per preservarneli,
un'alimentazione sana, ed animalizzata con
verdura in abbondanza, acqua spesso rinnovata in
abbeveratoi tenuti puliti, locale con giaciglio cambiato
appena incomincia ad essere un po' sudicio,
forma un insieme di cure sufficienti. E se un'epidemia
scoppia dove c'è agglomerazione di volatili d'ogni
sorta, le anatre saranno delle ultime a risentirsene,
per quanto, essendo di carne anch'esse possano soccombere;
ciò che hanno da temere è il contatto, chè
vivendo sole, per poco che l'igiene sia osservata nel
locale dove dormono, specialmente, sarà ben difficile
che cadano ammalate.
</p>

<p>
Non mi soffermo a parlare di quel catastrofico
flagello che è il colera, il quale dove fa la sua apparizione
tutto distrugge e le anatre sono travolte
nel turbine come tutto il resto. Questo succede negli
allevamenti di campagna dove l'igiene non si sa
neppure che cosa sia, ma l'allevatore per poco curante
dei propri interessi non ne permetterà l'invasione
e nella peggiore delle ipotesi non mancherà di
prendere quei provvedimenti perchè il colèra non si
diffonda, che i trattati di avicoltura come quello del
Pascal suggeriscono; nel suo importante lavoro<a class="tag" id="tag3" href="#note3">[3]</a> il
<span class="pagenum" id="Page_96">[96]</span>
nostro popolare autore ha trattato con quell'erudizione
che gli è propria il penoso argomento ed ha
indicato i mezzi ed i rimedi per sanare una piaga
così allarmante o almeno alleviarla nella misura del
possibile.
</p>

<p>
Ma vi sono altre malattie contagiose anch'esse,
non della gravità tuttavia del colèra e che pure danno
dei grattacapi ai pollicoltori, il cui impianto è difettoso
o che sono negligenti; una delle più frequenti è la:
</p>

<p>
<i>Difterite.</i> Questa malattia nella maggior parte
dei casi si manifesta nell'interno della bocca, invade
la lingua, la gola e scende fino alla trachea ed ai
bronchi; anche gli occhi e le narici sono quasi sempre
attaccati in pari tempo. Dalla gola sale un'onda di
fetore ripugnante quando già il male è avanzato; gli
occhi lagrimano e dalle narici si vede colare un liquido
purulento che tramanda cattivo odore.
</p>

<p>
Non appena si scorgono i primi sintomi della
malattia, lagrimazione e scolo, bisogna correr subito
ai ripari; se aprendo il becco dell'ammalata si scorgono
delle bolle o false membrane al palato od alla
gola, il primo provvedimento da prendere è di segregar
subito l'individuo, perchè il male è contagioso
quindi disinfettare radicalmente tutti i locali, quello
dove dormono gli animali compreso, ed i vari accessori.
</p>

<p>
Ogni individuo colpito va dunque portato in qualche
luogo riparato, uso infermeria, dove possa venir
curato a dovere. Occhi e narici andranno bagnati con
un tampone d'ovatta intriso in una soluzione d'acido
borico, poscia si faranno delle pennellature con liquido
detto di Benion (miele rosato gr. 30, acido cloridrico
gr. 8 acqua distillata gr. 150); servono pure
<span class="pagenum" id="Page_97">[97]</span>
le pennellature a base di tintura di iodio. I tumori
della bocca e della gola si curano con pennellature
di una composizione, la cui formula è: tintura di ratamia
10 gr.; tintura di benzoino gr. 10; di aloe
gr. 5. Se però il male ha invaso i bronchi di dove
facilmente si diffonde fino agl'intestini è quasi impossibile
guarirlo; attaccato alla sua radice e cioè
ai primi sintomi esteriori e trattato energicamente,
anche col petrolio come ho visto usare con efficacia,
per quanto il rimedio sia brutale, il male può esser
guarito, ma non bisogna trascurarlo, si deve osservare
sempre, continuamente gli animali, isolare i colpiti
fin dal primo stadio della malattia. Chi non li
sorveglia attentamente è inutile che si lamenti se si
ammalano e l'uno comunica il malanno all'altro;
chi non si sente di far un impianto in regola, di badare
alla pulizia ed all'igiene dei suoi alati farebbe
meglio a non incominciar neppure; il più delle volte
la causa di ogni guaio, delle catastrofi è l'avicultore
stesso e allora.... addosso a quella birbonata
di pollicoltura!
</p>

<p>
<i>Corizza.</i> — È una forma attenuata di difterite,
con gli stessi sintomi cioè della lagrimazione degli
occhi e dello scolo dalle narici, ma la bocca e la gola
non sono attaccati. Ad ogni modo, infermeria anche
in questo caso e pennellature di una soluzione di solfato
di rame al 5‰; alimentazione tonica, con introduzione
di scarti di carne od altro genere consimile.
</p>

<p>
<i>Dissenteria.</i> — La difterite e la corizza sono provocate
dal locale umido, dai bruschi cambiamenti
di temperatura, da correnti d'aria, dal passaggio dalla
<span class="pagenum" id="Page_98">[98]</span>
atmosfera calda del dormitorio all'aria libera molto
fredda; la dissenteria è prodotta invece da un'alimentazione
troppo acquosa, quantunque talvolta venga
in conseguenza della difterite, nel qual caso non v'è
rimedio. Ma se la colpa è di un nutrimento tale da
produrre la diarrea semplice questa si guarisce dando
agli ammalati dei pastoni di crusca o di farina
d'orzo oppure del riso bollito con un po' di carbonato
di ferro; la farina di ghiande invece del carbonato
serve come astringente, e, così ancora l'aggiunta di
carbone di legno polverizzato nei pastoni giova al
caso attuale.
</p>

<p>
<i>Pipita.</i> — Ne è causa generalmente il locale
umido o malsano e si guarisce con qualche pennellatura
di tintura di iodio sul palato o sulla lingua
dove si scorgono le membrane ulcerose; i casi sono
del resto piuttosto rari.
</p>

<p>
<i>Capogiro.</i> — Come l'oca, l'anatra va soggetta
alle vertigini, prodotte per lo più da un'alimentazione
troppo riscaldante; ciò provoca un afflusso del sangue
al cervello, quindi la congestione, l'animale sembra
ubbriaco, gira su se medesimo e barcolla. In questo
caso, conviene una cura rinfrescante con grande
abbondanza di verdura e crusca bagnata, tranquillità
in luogo appartato, piuttosto buio; nell'acqua
da bere si introdurrà un po' di solfato di soda.
</p>

<p>
<i>Apoplessìa.</i> — Ha pressochè gli stessi caratteri
del precedente, ma può esser causata da colpi di
sole; è assai raro nell'anatra, mentre è più frequente
nell'oca che gironza tutto il giorno nei campi; i forti
calori tuttavia possono produrre uguali effetti dell'insolazione.
Un'estrazione di sangue mediante il taglio
<span class="pagenum" id="Page_99">[99]</span>
dell'unghia alla sua base in entrambe le zampe si
renderà necessaria efficace anzi; quindi regime rinfrescante
e relegazione.
</p>

<p>
<i>Anemia.</i> — Il dimagramento generale, il pallore
dei tarsi e del becco ne sono gli effetti; non c'è che
amministrare alimenti animalizzati e fortificanti.
</p>

<p>
<i>Avvelenamento.</i>-Le anatre che abbiano la possibilità
di pascolare nei prati, come le oche, ingoiano
talvolta fra le erbe buone anche qualcuna nociva,
tali la cicuta, il giusquiamo, la belladonna, i sintomi
dell'avvelenamento si presentano ancora come quelli
che si osservano nei casi di vertigini e di apoplessia.
Il rimedio consiste in latte caldo dato in abbondanza
e fatto ingoiare forzatamente, al primo accenno
del male; quindi si tratta il volatile col regime indicato
più sopra del capogiro.
</p>

<p>
<i>Reumatismo.</i> — L'animale comincia per star
malfermo sulle zampe, poi cammina zoppicando, le
articolazioni e le zampe si gonfiano, finchè finisce
per non potersi più muovere. La causa di questo va
ricercata nel locale d'abitazione umido ed il rimedio
è ovvio: risanamento, in pari tempo si fanno dei bagni
caldi senapati alle zampe tenendovi l'inferma
per dieci minuti ogni volta e poi si praticano frizioni
d'olio canforato o d'olio di trementina. Per gli anatrotti
colpiti basta tuffar le zampine nella feccia di
vino riscaldata.
</p>

<div class="somm">
<p>
<span class="pagenum" id="Page_101">[101]</span>
</p>

<h2><a id="indice" href="#indfront">
INDICE</a></h2>

<table class="indice" summary="">
 <tr>
  <td class="cap">I.</td><td colspan="2">L'anatra prototipo dei volatili per industria</td> <td class="pag"><a href="#prototipo">Pag. 1</a></td>
 </tr>
 <tr>
  <td class="cap">II.</td><td colspan="2"> Caratteri generali dell'anatra</td> <td class="pag"><a href="#caratteri">5</a></td>
 </tr>
 <tr>
  <td class="cap">III.</td><td colspan="2"> Le principali razze da prodotto</td> <td class="pag"><a href="#razze">9</a></td>
 </tr>
 <tr>
  <td>&nbsp;</td><td>&nbsp;</td> <td>L'anatra di Rouen</td> <td class="pag"><a href="#rouen">11</a></td>
 </tr>
 <tr>
  <td>&nbsp;</td><td>&nbsp;</td> <td>L'anatra di Duclair</td> <td class="pag"><a href="#duclair">18</a></td>
 </tr>
 <tr>
  <td>&nbsp;</td><td>&nbsp;</td> <td>L'anatra di Aylesbury</td> <td class="pag"><a href="#aylesbury">20</a></td>
 </tr>
 <tr>
  <td>&nbsp;</td><td>&nbsp;</td> <td>L'anatra di Pechino</td> <td class="pag"><a href="#pechino">27</a></td>
 </tr>
 <tr>
  <td>&nbsp;</td><td>&nbsp;</td> <td>L'anatra Orpington</td> <td class="pag"><a href="#orpington">31</a></td>
 </tr>
 <tr>
  <td>&nbsp;</td><td>&nbsp;</td> <td>L'anatra Corritrice Indiana</td> <td class="pag"><a href="#corritrice">35</a></td>
 </tr>
 <tr>
  <td>&nbsp;</td><td>&nbsp;</td> <td>L'anatra Muschiata</td> <td class="pag"><a href="#muschiata">38</a></td>
 </tr>
 <tr>
  <td>&nbsp;</td><td>&nbsp;</td> <td>L'anatra di Merchtem</td> <td class="pag"><a href="#merchtem">43</a></td>
 </tr>
 <tr>
  <td>&nbsp;</td><td>&nbsp;</td> <td>L'anatra Svedese</td> <td class="pag"><a href="#svedese">45</a></td>
 </tr>
 <tr>
  <td>&nbsp;</td><td>&nbsp;</td> <td>L'anatra Cayuga</td> <td class="pag"><a href="#cayuga">46</a></td>
 </tr>
 <tr>
  <td class="cap">IV.</td><td colspan="2"> L'alloggio dell'anatra</td> <td class="pag"><a href="#alloggio">47</a></td>
 </tr>
 <tr>
  <td class="cap">V.</td><td colspan="2"> L'alimentazione</td> <td class="pag"><a href="#alimentazione">51</a></td>
 </tr>
 <tr>
  <td class="cap">VI.</td><td colspan="2"> Come si allevano gli anatrotti</td> <td class="pag"><a href="#anatrotti">61</a></td>
 </tr>
 <tr>
  <td class="cap">VII.</td><td colspan="2"> Un esempio di allevamento ristretto</td> <td class="pag"><a href="#ristretto">69</a></td>
 </tr>
 <tr>
  <td class="cap">VIII.</td><td colspan="2"> Come e dove s'industrializza l'allevamento dell'anatra</td> <td class="pag"><a href="#industria">74</a></td>
 </tr>
 <tr>
  <td class="cap">IX.</td><td colspan="2"> L'ingrassamento dell'anatra</td> <td class="pag"><a href="#ingrasso">83</a></td>
 </tr>
 <tr>
  <td class="cap">X.</td><td colspan="2"> La piuma</td> <td class="pag"><a href="#piuma">89</a></td>
 </tr>
 <tr>
  <td class="cap">XI.</td><td colspan="2"> Malattie</td> <td class="pag"><a href="#malattie">95</a></td>
 </tr>
</table>
<hr />

</div>

<div class="footnotes">

<h2>
NOTE:
</h2>

<div class="footnote" id="note1">
<p><span class="label"><a href="#tag1">1</a>.&nbsp;&nbsp;</span>Pascal. Manuale teorico pratico d'avicoltura F. Battiato
Editore Catania — 1915.</p>
</div>

<div class="footnote" id="note2">
<p><span class="label"><a href="#tag2">2</a>.&nbsp;&nbsp;</span><b>Le mie galline</b> — Francesco Battiato Editore, Catania.</p>
</div>

<div class="footnote" id="note3">
<p><span class="label"><a href="#tag3">3</a>.&nbsp;&nbsp;</span>Teodoro Pascal. Manuale teorico pratico di pollicoltura
con considerazioni su tutti i volatili da cortile.</p>
</div>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, correggendo senza annotazione
minimi errori tipografici.
</p>

<p class="covernote">
Copertina creata dal trascrittore e posta nel pubblico dominio.
</p>
</div>








<pre>





End of the Project Gutenberg EBook of L'anatra, by Carlo A. Gonin

*** END OF THIS PROJECT GUTENBERG EBOOK L'ANATRA ***

***** This file should be named 58296-h.htm or 58296-h.zip *****
This and all associated files of various formats will be found in:
        http://www.gutenberg.org/5/8/2/9/58296/

Produced by Barbara Magni, Rosemarie della Scala and the
Online Distributed Proofreading Team at http://www.pgdp.net
(original images from Biblioteca Scolastica - Istituto
Tecnico Agrario "G. Garibaldi", Roma)

Updated editions will replace the previous one--the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.

START: FULL LICENSE

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.

Section 1. General Terms of Use and Redistributing Project
Gutenberg-tm electronic works

1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.

1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.

1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:

  This eBook is for the use of anyone anywhere in the United States and
  most other parts of the world at no cost and with almost no
  restrictions whatsoever. You may copy it, give it away or re-use it
  under the terms of the Project Gutenberg License included with this
  eBook or online at www.gutenberg.org. If you are not located in the
  United States, you'll have to check the laws of the country where you
  are located before using this ebook.

1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.

1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that

* You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."

* You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.

* You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.

* You comply with all other terms of this agreement for free
  distribution of Project Gutenberg-tm works.

1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.

Section 2. Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org



Section 3. Information about the Project Gutenberg Literary Archive Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.

The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact

For additional contact information:

    Dr. Gregory B. Newby
    Chief Executive and Director
    gbnewby@pglaf.org

Section 4. Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate

Section 5. General Information About Project Gutenberg-tm electronic works.

Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.

Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our Web site which has the main PG search
facility: www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.



</pre>

</body>
</html>
